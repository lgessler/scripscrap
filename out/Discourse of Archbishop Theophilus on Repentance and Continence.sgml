<pb xml:id="86b">
<cb n="2">
<ed_page n="1"/>
<ed_line n="1"/><hi rend="ekthetic">ⲞⲨⲖⲞⲄⲞⲤ</hi> Ⲛ̅ⲦⲈ ⲠⲈⲚ ⲠⲈⲦ ⲞⲨⲀⲀⲂ Ⲛ 
<ed_line n="2"/>ⲈⲒ̈ⲰⲦ̅ ⲀⲠⲀ ⲐⲈⲞⲪⲒⲖⲞⲤ ⲠⲀⲢⲬⲎⲈⲠⲒⲤⲔⲞ
<ed_line n="3"/>ⲠⲞⲤ Ⲉ ⲀϤⲦⲀⲨⲞϤ ⲈⲦⲂⲈ <note note="sic">ⲦⲘⲈⲦⲀⲚⲀⲒ̈Ⲁ</note> 
<ed_line n="4"/>ⲘⲚ̅ ⲦⲈⲔⲢⲀⲦⲒⲀ · ⲀⲨⲰ ⲞⲚ Ⲉ ⲦⲘ ⲦⲢⲈ 
<ed_line n="5"/>ⲠⲢⲰⲘⲈ ⲀⲘⲈⲖⲈⲒ Ⲉ ⲢⲞϤ · Ⲉ ⲘⲈⲦⲀⲚⲞⲒ̈ 
<ed_line n="6"/>ⲈⲘⲠⲀⲦ ⲞⲨⲦⲀϨⲞϤ Ⲛ̅ϬⲒ ⲚⲈⲬⲢⲞⲚⲞⲤ Ⲛ 
<ed_line n="7"/>ϨⲀⲈ · 
<ed_line n="8"/>◈◈ — ◈◈◈ — ◈◈ 
<ed_line n="9"/><hi rend="ekthetic">Ⲡⲉϫⲁϥ</hi> ⲛ̅ϭⲓ ⲡⲉⲡⲣⲟⲫⲏⲧⲏⲥ ϫⲉ ⲁ ⲛⲁ ⲣⲙ̅ⲉⲓ̈ⲟⲟⲩⲉ 

</cb>
</pb>
<pb xml:id="87a">
<cb n="1"><ed_line n="10"/>ϣⲱⲡⲉ ⲛⲁⲓ̈ ⲛ ⲟⲉⲓⲕ ⲙ̅ ⲛ̅ ⲉϩⲟⲟⲩ ⲙⲛ̅ ⲧⲉⲩϣⲏ · ⲁⲩⲱ 
<ed_line n="11"/>ⲟⲛ ϫⲉ ⲟⲩϩⲏⲧ ⲉϥⲟⲩⲟϣϥ̅ ⲉϥⲑⲃ̅ⲃⲓⲏⲩ ⲡⲛⲟⲩⲧⲉ ⲛ ⲁⲧ 
<ed_line n="12"/>ⲥⲧⲟϥ ⲉ ⲃⲟⲗ ⲁⲛ : 
<ed_line n="13"/><hi rend="ekthetic">Ⲧⲉⲛⲟⲩ</hi> ϭⲉ ⲛⲉⲥⲛⲏⲩ ⲙⲁⲣⲛ̅ ⲑⲙ̅ⲕⲟ̅ ⲛ̅ ⲛⲉⲛⲯⲩⲭⲏ ϩⲛ̅ 
<ed_line n="14"/>ϩⲉⲛⲛⲏⲥⲧⲓⲁ ⲉⲛϯ ⲛ ⲛⲉⲛⲥⲱⲙⲁ ⲉ ⲡⲙⲟⲩ ϩⲛ̅ ϩⲉⲛϩⲓⲥⲉ 
<ed_line n="15"/>ⲉⲛⲁϣⲱⲟⲩ · ϣⲁⲛⲧ ⲛ̅ⲣ̅ ϣⲃⲏⲣ ⲉ ⲡⲁⲅⲅⲉⲗⲟⲥ ⲛ ⲧ̅ⲙⲉⲧⲁ

</cb>
<cb n="2"><ed_line n="16"/>ⲛⲟⲓⲁ ϫⲉ ⲕⲁⲥ ⲉϥⲉⲕⲁ ⲧⲉϥϩⲓⲏ ϣⲁⲁ ⲣⲟⲛ · ⲛ̅ⲧⲁ ⲛⲉⲧ 
<ed_line n="17"/>ⲟⲩⲁⲁⲃ ϯ ⲛ ⲛⲉⲩⲥⲱⲙⲁ ⲉ ⲡⲙⲟⲩ ϣⲁⲛⲧⲟⲩϫⲣⲟ̅ ⲉ ⲡⲁⲛ
<ed_line n="18"/>ⲧⲓⲕⲓⲙⲉⲛⲟⲥ ⲕⲁⲧⲁ ⲡⲉⲧ ⲥⲏϩ ϫⲉ ⲉⲧⲃⲏⲏⲧⲕ̅ ⲥⲉⲙⲟⲩⲟⲩⲧ 
<ed_line n="19"/>ⲙ̅ⲙⲟⲛ̅ ⲙ̅ ⲡⲉϩⲟⲟⲩ ⲧⲏⲣϥ̅ · ⲁⲩⲟⲡⲛ̅ ⲛ ⲑⲉ ⲛⲉⲓ̈ ⲉⲥⲟⲟⲩ ⲉ 
<ed_line n="20"/>ⲕⲟⲟⲛⲥⲟⲩ · 

</cb>
</pb>
<pb xml:id="87b">
<cb n="1"><ed_line n="21"/><hi rend="ekthetic">Ⲁⲩⲱ</hi> ⲟⲛ ⲡⲁⲡⲟⲥⲧⲟⲗⲟⲥ ϯⲥⲃⲱ̅ ⲛⲁⲛ ϫⲉ ⲙⲟⲩⲟⲩⲧⲛ 
<ed_line n="22"/>ⲛ̅ ⲛⲉⲧ ⲙ̅ ⲙⲉⲗⲟⲥ ⲉⲧ ϩⲓϫⲙ̅ ⲡⲕⲁϩ · ⲧⲡⲟⲣⲛⲓⲁ ⲧⲁⲕⲁ
<ed_line n="23"/>ⲑⲁⲣⲥⲓⲁ · ⲡ̅ⲡⲁⲑⲟⲥ ⲧⲉⲡⲏⲑⲩⲙⲓⲁ ⲉⲑⲟⲟⲩ · 
<ed_line n="24"/><hi rend="ekthetic">Ϩⲟⲧⲁⲛ</hi> ⲇⲉ ⲉⲛϣⲁⲛⲧⲁⲁⲛ ⲉ ⲧⲙⲟⲕϩⲥ̅ ϩⲛ̅ ϩⲉⲛⲛⲏⲥⲧⲓⲁ 
<ed_line n="25"/>ⲙⲛ̅ ϩⲉⲛϣⲗⲏⲗ ⲙⲛ̅ ϩⲉⲛⲟⲩϣⲏ̅ ⲛ̅ ⲣⲟⲉⲓⲥ · ⲛ̅ⲧⲛ̅ⲥ⳨ⲟ̅ⲩ̅ 
<ed_line n="26"/>ⲙ̅ ⲡⲉⲛⲥⲱⲙⲁ ⲙⲛ̅ ⲧⲉⲛⲯⲩⲭⲏ̅ · ⲧⲛ̅ⲛⲁⲣ̅ ϣⲁ̅ ϩⲱⲱⲛ ⲛ̅ 

</cb>
<cb n="2"><ed_line n="27"/>ⲉϣ ⲉ ⲃⲟⲗ ⲙⲛ̅ ⲡⲣⲉϥⲯⲁⲗⲗⲉⲓ̈ ⲇⲁⲩⲉⲓⲇ ϫⲉ ⲁⲕⲡⲁⲥⲧ̅ ϩⲙ̅ 
<ed_page n="2"/>
<ed_line n="1"/>ⲡⲉⲕϩⲉ ⲉ ϫⲓⲛϭⲟⲛⲥ̅ ⲛ̅ ϩⲏⲧ̅ : ⲧⲟⲧⲉ ⲡⲁⲅⲅⲉⲗⲟⲥ ⲛ ⲧ̅ⲙⲉ
<ed_line n="2"/>ⲧⲁⲛⲟⲓⲁ ⲛ̅ⲏⲩ ⲛϥ̅ⲡⲱⲣϫ̅ ⲛ̅ ⲛⲉⲛⲧⲏϭ ⲉⲑⲟⲟⲩ · ⲉⲛⲧⲁϥ
<ed_line n="3"/>ϫⲟⲟⲩ ϩⲣⲁⲓ̈ ⲛ̅ ϩⲏⲧⲛ̅ ⲛ̅ϭⲓ ⲡⲇⲓⲁⲃⲟⲗⲟⲥ ⲛϥ̅ⲧⲱϭⲉ ⲉ 
<ed_line n="4"/>ⲡⲉⲩⲙⲁ̅ ⲛ ⲛ̅ ⲕⲁⲣⲡⲟⲥ ⲙ̅ ⲡⲉⲡⲛ̅ⲁ̅ · 

</cb>
</pb>
<pb xml:id="88a">
<cb n="1"><ed_line n="5"/><hi rend="ekthetic">Ⲕⲁⲧⲁ</hi> ⲑⲉ ⲉⲛⲧ ⲁϥϫⲟⲟⲥ ⲛ̅ϭⲓ ⲡⲁⲡⲟⲥⲧⲟⲗⲟⲥ ϫⲉ ⲡⲕⲁⲣ 
<ed_line n="6"/>ⲡⲟⲥ ⲙ̅ ⲡⲉⲡⲛⲁ̅ ⲡⲉ ⲧⲁⲅⲁⲡⲏ · ⲡⲣⲁϣⲉ · ϯⲣⲏⲛⲏ · 
<ed_line n="7"/>ⲧⲙⲛⲧ̅ϩⲁⲣϣ̅ ϩⲏⲧ̅ · ⲡⲧⲃ̅ⲃⲟ̅ ⲙⲛ̅ ⲛⲉⲧ ⲛⲏⲩ ⲙⲛ̅ⲛ̅ⲥⲁ ⲛⲁⲓ̈ : 
<ed_line n="8"/><hi rend="ekthetic">Ⲧⲟⲧⲉ</hi> ⲥⲛⲏⲩ ⲛ̅ ⲧⲉⲩⲛⲟⲩ ⲛ̅ϭⲓ ⲧⲙⲉⲧⲁⲛⲟⲓⲁ ⲛⲥ̅ⲟⲩⲱϩ 
<ed_line n="9"/>ϩⲣⲁⲓ̈ ⲛ̅ ϩⲏⲧⲛ̅ · ⲛⲥ̅ⲙⲟⲩϩ ⲛ̅ ⲛⲉⲛⲙⲉⲗⲟⲥ ⲧⲏⲣⲟⲩ · ⲛⲥ̅
<ed_line n="10"/>ⲕⲁⲑⲁⲣⲓⲍⲉ ⲛ̅ ⲛⲉⲛⲛⲟⲃⲉ ⲧⲏⲣⲟⲩ · ⲛⲥ̅ⲣⲱⲕϩ̅ ϩⲣⲁⲓ̈ ⲛ̅ ϩⲏⲧⲛ̅ 

</cb>
<cb n="2"><ed_line n="11"/>ⲙ̅ ⲙⲛⲧ̅ϫⲁⲥⲓ ϩⲏⲧ̅ ⲛⲓⲙ · ⲙⲛ̅ ϭⲱⲛⲧ ⲛⲓⲙ · ⲙⲛ̅ ⲕⲁⲕⲓⲁ 
<ed_line n="12"/>ⲛⲓⲙ · ⲙⲛ̅ ϩⲱⲃ ⲛⲓⲙ ⲉⲑⲟⲟⲩ · ⲙⲛ̅ ⲙⲉⲉⲩⲉ ⲛⲓⲙ ⲙ ⲡⲟ
<ed_line n="13"/>ⲛⲏⲣⲟⲛ · ⲛⲥ̅ⲁⲛⲁⲅⲕⲁⲍⲉ ⲛ ⲛ̅ ⲁⲣⲉⲧⲏ ⲉ ⲧⲣⲉ ⲩⲉⲓ ⲛ̅ ⲥⲉⲟⲩⲱϩ 
<ed_line n="14"/>ϩⲛ̅ ⲧⲉⲛⲯⲩⲭⲏ · ⲛⲥ̅ⲧⲱϭⲉ ⲛ̅ ⲧⲟⲩⲉⲓ̈ ⲧⲟⲩⲉⲓ̈ ⲉ ⲡⲉⲥⲙⲁ̅ · 
<ed_line n="15"/><hi rend="ekthetic">Ⲛ̅</hi> ⲧⲉⲩⲛⲟⲩ ⲥⲛⲁⲡⲱⲣⲕ̅ ⲙ̅ ⲡϭⲱⲛ̅ⲧ̅ ⲛⲥ̅ⲧⲱϭⲉ ⲉ ⲡⲉϥⲙⲁ 

</cb>
</pb>
<pb xml:id="88b">
<cb n="1"><ed_line n="16"/>ⲛ ⲧ̅ ⲙⲛⲧ̅ϩⲁⲣϣ̅ ϩⲏⲧ̅ · ⲥⲛⲁⲡⲱⲣⲕ̅ ⲛ ⲧ̅ⲙⲛⲧ̅ ϫⲁⲥⲓϩⲏⲧ 
<ed_line n="17"/>ⲛⲥ̅ⲧⲱϭⲉ ⲙ̅ ⲡⲉⲑⲃ̅ⲃⲓⲟ̅ ⲉ ⲡⲉϥⲙⲁ̅ · ⲥⲛⲁⲡⲱⲣⲕ̅ ⲛ ⲧⲙⲛⲧ̅
<ed_line n="18"/>ϫⲁϫⲉ ⲛⲥ̅ⲧⲱϭⲉ ⲛ̅ ϯⲣⲏⲛⲏ̅ ⲉ ⲡⲉⲥⲙⲁ̅ · 
<ed_line n="19"/><hi rend="ekthetic">Ⲥⲛⲁⲡⲱⲧⲛ̅</hi> ⲥⲁ ⲡⲕⲱϩ ⲙⲛ̅ ⲡⲙⲟⲥⲧⲉ ⲛⲥ̅ⲛⲟϫⲟⲩ ⲉ ⲃⲟⲗ ⲛ̅ 
<ed_line n="20"/>ϩⲏⲧⲛ̅ · ⲛⲥ̅ ⲧⲣⲉ ϯⲣⲏⲛⲏ ⲙⲛ̅ ⲧⲁⲅⲁⲡⲏ ⲣ̅ ⲟⲩⲕⲗⲟⲙ ⲉϫⲛ̅ 

</cb>
<cb n="2"><ed_line n="21"/>ⲧⲉⲛⲁⲡⲉ̅ · ⲥⲛⲁϥⲓ̅ ⲉ ⲃⲟⲗ ⲙ̅ⲙⲟⲛ ⲛ̅ ⲧⲁⲙⲉⲗⲓⲁ ⲙⲛ̅ 
<ed_line n="22"/>ⲧⲙⲛⲧ̅ⲣⲉϥϫⲛⲁⲁⲩ · ⲛⲥ̅ⲛⲉϩⲥⲉ ⲙ̅ⲙⲟⲛ ⲉ ⲡⲉϣⲗⲏⲗ ⲙⲛ̅ 
<ed_line n="23"/>ϩⲉⲛⲟⲩϣⲏ̅ ⲛ̅ ⲣⲟⲉⲓⲥ · ⲙⲛ̅ ϩⲉⲛⲙⲉⲗⲉⲧⲁ̅ ⲙⲛ̅ ϩⲉⲛⲯⲁⲗ
<ed_line n="24"/>ⲙⲟⲥ · ⲙⲛ̅ ϩⲉⲛϩⲱⲇⲏ ⲙ̅ ⲡⲛⲁ̅ⲧⲓⲕⲟⲛ · 
<ed_line n="25"/><hi rend="ekthetic">Ⲁⲛⲁⲩ</hi> ϭⲉ ⲱ̅ ⲛⲉⲥⲛⲏⲩ ⲉ ⲧⲙⲉⲧⲁⲛⲟⲓⲁ ϫⲉ ϣⲁⲥ ⲧⲣⲉ 

</cb>
</pb>
<pb xml:id="89a">
<cb n="1"><ed_line n="26"/>ⲟⲩⲏⲣ ⲕⲁⲣⲡⲟⲥ ⲟⲩⲱϩ ϩⲙ̅ ⲡⲣⲱⲙⲉ ⲉⲧ ⲛⲁⲙⲉⲧⲁⲛⲟⲓ̈ · 
<ed_line n="27"/>ϣⲁⲥ ⲧⲣⲉ ⲙ̅ ⲙⲉⲗⲟⲥ ⲧⲏⲣⲟⲩ ⲛⲉϫ ϯ ⲟⲩⲱ̅ ⲉ ⲃⲟⲗ · ⲛ̅ 
<ed_line n="28"/>ⲑⲉ ⲛ̅ ⲟⲩϣⲏⲛ̅ ⲉϥⲣⲟⲟⲩⲧ̅ ϩⲓϫⲛ̅ ⲟⲩⲙⲟⲟⲩ · 
<ed_line n="29"/><hi rend="ekthetic">Ⲱ̅</hi> ⲧⲙⲉⲧⲁⲛⲟⲓⲁ ϩⲉⲛⲛⲟϭ ⲛⲉ ⲛⲟⲩⲥⲟⲗⲥⲗ̅ · ⲟⲩⲣⲁϣⲉ 
<ed_line n="30"/>ⲡⲉⲧ ϣⲟⲟⲡ̅ ϩⲛ̅ ⲧⲟⲩⲗⲩⲡⲏ · ⲁⲩⲱ ⲟⲩⲉⲩⲫⲣⲟⲥⲩⲛⲏ ⲡⲉⲧ 

</cb>
<cb n="2"><ed_line n="31"/>ϣⲟⲟⲡ̅ ϩⲛ̅ ⲛⲟⲩⲣⲙ̅ⲉⲓⲟⲟⲩⲉ · ⲛ̅ ⲕⲁⲣⲡⲟⲥ ⲛ ⲧ̅ ⲙⲉⲧⲁⲛⲟⲓⲁ 
<ed_line n="32"/>ⲉⲩⲙⲏϩ ⲉ ⲃⲟⲗ ϩⲛ̅ ⲧϭⲟⲙ ⲙ̅ ⲡⲉⲡⲛ̅ⲁ̅ · ⲡⲣⲱⲙⲉ ⲅⲁⲣ ⲉⲧ 
<ed_line n="33"/>ⲛⲁⲙⲉⲧⲁⲛⲟⲓ̈ · ⲕⲁⲛ ⲉϥⲕⲁⲣⲁⲉⲓⲧ · ⲛ̅ ⲕⲁⲣⲡⲟⲥ ⲛ ⲧ̅ⲙⲉ
<ed_line n="34"/>ⲧⲁⲛⲟⲓⲁ̅ ⲟⲩⲟⲛϩ̅ ⲉ ⲃⲟⲗ ϩⲓ ⲡⲉϥϩⲟ : 
<ed_page n="3"/>
<ed_line n="1"/><hi rend="ekthetic">Ⲛⲉⲥⲱ</hi> · ⲱ̅ ⲧⲙⲉⲧⲁⲛⲟⲓⲁ̅ ϩⲛ̅ ⲧⲟⲩⲙⲛ̅ⲧ̅ⲣⲙ̅ⲣⲁϣ ⲉⲧ ϭⲏⲛ 
<ed_line n="2"/>ⲙⲛ̅ ⲟⲩϣⲁϫⲉ ⲉⲧ ϩⲟⲣⲕ̅ · ϩⲙ̅ ⲡⲟⲩⲥⲙⲟⲧ̅ ⲉⲣⲉ ⲟ̅ ⲛ̅ϫⲡⲓⲏⲧ̅ 

</cb>
</pb>
<pb xml:id="89b">
<cb n="1"><ed_line n="3"/>ϩⲁⲧⲛ̅ ⲟⲩⲟⲛ ⲛⲓⲙ · ⲛ̅ⲧⲥ̅ ⲛ̅ⲧⲟ̅ ⲅⲁⲣ ⲡⲉ ⲛⲧⲁ ⲣ ϫⲓ ⲙⲟⲉⲓⲧ 
<ed_line n="4"/>ϩⲏⲧⲟⲩ ⲛ̅ ⲛⲉⲧ ⲟⲩⲁⲁⲃ ⲧⲏⲣⲟⲩ ⲉ ϩⲟⲩⲛ ⲉ ⲡⲁⲅⲱⲛ ⲛ 
<ed_line n="5"/>ⲛ̅ ϩⲓⲥⲉ · 
<ed_line n="6"/><hi rend="ekthetic">Ⲧⲟⲩ</hi> ⲛ̅ⲧⲏⲩⲧⲛ̅ ϭⲉ ⲉ ϩⲣⲁⲓ̈ ⲱ ⲛⲁ ⲙⲉⲣⲁⲧⲉ ⲛ̅ⲧⲉⲧⲛ̅
<ed_line n="7"/>ⲕⲟⲥⲙⲉⲓ ⲛ ⲧ̅ⲙⲉⲧⲁⲛⲟⲓⲁ ϩⲛ̅ ⲛ̅ ⲕⲟⲥⲙⲏⲥⲓⲥ ⲛ̅ ⲛⲉⲧⲛ̅
<ed_line n="8"/>ⲛⲏⲥⲧⲓⲁ · ⲛ̅ⲧⲉⲧⲛ̅ⲧⲱϩⲥ̅ ⲙ̅ⲙⲟⲥ ϩⲙ̅ ⲡⲉⲥϯ ⲛⲟⲩϥⲉ ⲛ̅ 

</cb>
<cb n="2"><ed_line n="9"/>ⲛⲉⲧⲛ̅ϣⲗⲏⲗ · ⲁⲩⲱ ⲛ̅ⲧⲉⲧⲛ̅ⲥⲧⲉⲫⲁⲛⲟⲩ ⲙ̅ⲙⲟⲥ ϩⲙ̅ 
<ed_line n="10"/>ⲡⲉⲑⲃ̅ⲃⲓⲟ̅ ⲛ̅ ⲛⲉⲧⲛ̅ⲣⲙ̅ⲉⲓ̈ⲟⲟⲩⲉ · ϫⲉ ⲕⲁⲥ ⲉⲣϣⲁⲛ ⲛ̅ ⲕⲉ 
<ed_line n="11"/>ⲁⲣⲉⲧⲏ ⲧⲏⲣⲟⲩ ⲛⲁⲩ ⲉ ⲡⲥⲁ̅ ⲛ ⲧ̅ⲕⲟⲥⲙⲏⲥⲓⲥ ⲉⲛⲧⲁ ⲧⲉⲧⲛ̅
<ed_line n="12"/>ⲕⲟⲥⲙⲉⲓ ⲙ̅ⲙⲟⲥ ⲛ̅ ϩⲏⲧϥ̅ · 
<ed_line n="13"/><hi rend="ekthetic">Ⲧⲟⲧⲉ</hi> ⲥⲉⲛⲁⲥⲱⲟⲩϩ ϩⲓ ⲟⲩⲥⲟⲡ ⲛ̅ ⲥⲉⲉⲓ̈ ⲛ̅ⲥⲉⲭⲟⲣⲉⲩⲉ 
<ed_line n="14"/>ϩⲛ̅ ⲛⲉⲧ ⲙ̅ ⲯⲩⲭⲏ · ϩⲙ̅ ⲡⲧⲣⲉ ⲛⲁⲓ̈ ϭⲉ ⲟⲩⲱϩ ⲛ̅ ϩⲏⲧ 

</cb>
</pb>
<pb xml:id="90a">
<cb n="1"><ed_line n="15"/>ⲧⲏⲩⲧⲛ̅ · ⲥⲉⲛⲁⲣ̅ ⲧⲏⲩⲧⲛ̅ ⲛ ⲁⲧ ⲛⲟⲃⲉ · ⲉⲥⲧⲱⲛ ϭⲉ 
<ed_line n="16"/>ⲧⲉⲛⲟⲩ ⲧⲁⲙⲉⲗⲓⲁ ⲙⲛ̅ ⲡⲉϩⲣⲟϣ ⲙ̅ ⲡⲥⲱⲙⲁ · ⲉⲩⲧⲱⲛ 
<ed_line n="17"/>ⲛⲉ ϣⲧⲟⲣⲧⲣ̅ ⲛⲙ̅ ⲡⲁⲑⲟⲥ · ⲙⲛ̅ ⲙ̅ ⲙⲉⲉⲩⲉ ⲉⲧ ϫⲁϩⲙ̅ 
<ed_line n="18"/>ⲙⲛ̅ ϩⲱⲃ ⲛⲓⲙ ⲉⲑⲟⲟⲩ · 
<ed_line n="19"/><hi rend="ekthetic">Ⲉⲩⲧⲱⲛ</hi> ⲛ̅ ⲕⲱϩ ⲙⲛ̅ ⲙ̅ ⲙⲟⲥⲧⲉ ⲙⲛ̅ ⲛ̅ ϯ ⲧⲱⲛ · 
<ed_line n="20"/>ⲉⲩⲧⲱⲛ ⲛ̅ ϭⲱⲛⲧ̅ ⲙⲛ̅ ⲙ̅ ⲡⲟⲛⲏⲣⲓⲁ · ⲉⲩⲧⲱⲛ ⲙ̅ ⲙⲛ̅ⲧ̅

</cb>
<cb n="2"><ed_line n="21"/>ϫⲁⲥⲓϩⲏⲧ̅ · ⲙⲛ̅ ⲛ̅ϭⲓ ⲛ̅ ϣⲁ ϫⲉ ⲉⲧ ⲛⲁϣⲧ̅ · ⲉⲩⲧⲱⲛ ⲙ̅ 
<ed_line n="22"/>ⲡⲟⲣⲛⲓⲁ ⲙⲛ̅ ⲛ̅ ϫⲱϩⲙ̅ ⲙⲛ̅ ⲙ ⲙⲛ̅ⲧ̅ⲛⲟⲉⲓⲕ · ⲉⲩⲧⲱⲛ ⲛ 
<ed_line n="23"/>ⲉⲟⲟⲩ ⲉⲧ ϣⲟⲩⲉⲓⲧ̅ ⲙⲛ̅ ⲛ̅ ϩⲃ̅ⲥⲟⲟⲩⲉ ⲉⲧ ⲡⲣ̅ⲉⲓⲱⲟⲩ · ⲉⲩⲧⲱⲛ 
<ed_line n="24"/>ⲙ̅ ⲙⲛⲧ̅ϣⲛⲁ ⲙⲛ̅ ⲛ̅ ⲟⲩⲱⲙ ⲙⲛ̅ ⲛ̅ ⲥⲱ ⲙⲛ̅ ⲛ̅ ϯϩⲉ̅ · 
<ed_line n="25"/><hi rend="ekthetic">Ⲉⲩⲧⲱⲛ</hi> ⲙ̅ ⲙⲛ̅ⲧ̅ⲁⲣⲅⲟⲥ ⲙⲛ̅ ⲛ̅ ϫⲓϩⲣⲁϥ ϩⲛ̅ ⲟⲩⲡⲁ

</cb>
</pb>
<pb xml:id="90b">
<cb n="1"><ed_line n="26"/>ⲧⲁⲗⲓⲁ · ⲛⲓⲙ ⲡⲉⲧⲉ ⲛϥ̅ⲛⲁⲟⲩⲱϣ ⲁⲛ ⲉ ⲣ̅ ϣⲃⲏⲣ ⲉ ⲧⲙⲉ
<ed_line n="27"/>ⲧⲁⲛⲟⲓⲁ ⲛϥ̅ ⲣ̅ ϣⲙ̅ⲙⲟ̅ ⲉ ⲛⲉⲓ̈ ⲡⲉⲑⲟⲟⲩ ⲧⲏⲣⲟⲩ · ⲛⲁⲓ̈ ⲉⲧ 
<ed_line n="28"/>ⲧⲱⲙ ⲛ ⲛ̅ ⲃⲁⲗ ⲙ̅ ⲡⲉⲛϩⲏⲧ̅ ϫⲉ ⲉⲛⲉⲩⲛⲁⲩ ⲉ ⲡⲟⲩⲟⲉⲓⲛ 
<ed_line n="29"/>ⲉⲧ ϩⲁ ϣⲡⲏⲣⲉ · 
<ed_line n="30"/><hi rend="ekthetic">Ⲧⲙⲉⲧⲁⲛⲟⲓⲁ</hi> ⲅⲁⲣ ϣⲁⲥⲧⲣⲉ ⲡⲣⲱⲙⲉ ⲣⲉⲧ ⲧⲛ̅ϩ ⲛ̅ ⲑⲉ 
<ed_line n="31"/>ⲛ̅ ⲟⲩⲁⲉⲧⲟⲥ · ⲁⲩⲱ ϣⲁⲥⲧⲣⲉϥϩⲱⲗ ⲉ ⲡϫⲓⲥⲉ ϩⲓⲧⲛ̅ ⲛⲉ
<ed_line n="32"/>ⲥⲁⲣⲉⲧⲏ · ⲡⲉⲧ ⲙⲉⲧⲁⲛⲟⲓ̈ ⲅⲁⲣ ⲉⲧ ⲁⲥⲕⲉⲓ ϩⲛ̅ ⲟⲩ

</cb>
<cb n="2"><ed_line n="33"/>ⲙⲛⲧ̅ϫⲱⲱⲣⲉ ϩⲛ̅ ⲟⲩϩⲕⲟ̅ ⲙⲛ̅ ⲟⲩⲉⲓ̈ⲃⲉ ⲉϥϭⲱⲛⲧ̅ ⲙ̅ⲙⲁⲧⲉ 
<ed_line n="34"/>ⲉ ⲛⲁⲅⲁⲑⲟⲛ ⲛⲧ̅ⲡⲉ ⲛⲁⲓ̈ ⲉⲧ ⲛⲁⲙⲟⲩⲛ ⲉ ⲃⲟⲗ ⲛ̅ ϣⲁ ⲉⲛⲉϩ · 
<ed_page n="4"/>
<ed_line n="1"/><hi rend="ekthetic">Ⲉⲧⲃⲉ</hi> ⲡⲁⲓ̈ ϭⲉ ⲱ̅ ⲛⲁ ⲙⲉⲣⲁⲧⲉ ⲙⲁⲣⲛ̅ ⲱϥⲉ ⲙ̅ ⲡⲉ
<ed_line n="2"/>ⲛⲥⲱⲙⲁ ϩⲛ̅ ϩⲉⲛⲛⲏⲥⲧⲓⲁ ⲙⲛ̅ ϩⲉⲛϣⲗⲏⲗ · ⲙⲛ̅ ϩⲉ

</cb>
</pb>
<pb xml:id="91a">
<cb n="1"><ed_line n="3"/>ⲛⲟⲩϣⲏ̅ ⲛ̅ ⲣⲟⲉⲓⲥ · ϫⲉ ⲕⲁⲥ ⲉⲛⲁⲙⲉⲧⲉⲭⲉ̅ ⲉ ⲛⲉϥ ⲉⲣⲏⲧ̅ 
<ed_line n="4"/>ⲉⲧ ϩⲛ̅ ⲙ̅ ⲡⲏⲩⲉ · ⲛ̅ⲑⲉ ⲉⲛⲧ ⲁϥϫⲟⲟⲥ ϫⲉ ⲛ̅ⲧⲱⲧⲛ̅ ⲛⲉ 
<ed_line n="5"/>ⲛⲧⲁⲩϩⲩⲡⲟⲙⲓⲛⲉ ⲛⲙ̅ⲙⲁⲓ̈ ϩⲛ̅ ⲛⲁ ⲡⲓⲣⲁⲥⲙⲟⲥ · ⲁⲛⲟⲕ 
<ed_line n="6"/>ϩⲱ ϯⲥⲙⲓⲛⲉ ⲙ̅ⲙⲟⲥ ⲛⲙ̅ⲙⲏⲧⲛ̅ · 
<ed_line n="7"/><hi rend="ekthetic">Ⲛ̅</hi> ⲑⲉ ⲉⲛⲧⲁ ⲡⲁ ⲉⲓⲱⲧ ⲥⲙⲓⲛⲉ ⲛⲙ̅ⲙⲁⲓ̈ ⲛ ⲟⲩ

</cb>
<cb n="2"><ed_line n="8"/>ⲙⲛ̅ⲧ̅ⲉⲣⲟ̅ · ϫⲉ ⲧⲉⲧⲛⲁⲟⲩⲱⲙ ⲛ̅ⲧⲉⲧⲛ̅ⲥⲱ̅ ⲛⲙ̅ⲙⲁⲓ̈ ϩⲓ 
<ed_line n="9"/>ϫⲛ̅ ⲧⲁ ⲧⲣⲁⲡⲉⲍⲁ̅ ϩⲛ̅ ⲧⲁ ⲙⲛ̅ⲧ̅ⲉⲣⲟ̅ · 
<ed_line n="10"/><hi rend="ekthetic">Ⲙⲁⲣⲛ̅ⲉⲓ̈ⲙⲉ</hi> ϭⲉ ⲱ̅ ⲛⲉⲥⲛⲏⲩ ⲉ ⲡⲧⲁⲓ̈ⲟ ⲛ ⲧ̅ⲙⲉⲧⲁⲛⲟⲓⲁ 
<ed_line n="11"/>ⲛ̅ⲧⲛ̅ ⲥⲟⲩⲛ̅ ⲛⲉϩⲙⲟⲧ̅ ⲉⲛⲧ ⲁⲥⲁⲁⲩ ⲛⲙ̅ⲙⲁⲛ · ⲱ̅ ⲧⲙⲉ
<ed_line n="12"/>ⲧⲁⲛⲟⲓⲁ ⲧⲉⲛ̅ⲧⲁⲥϣⲱⲡⲉ ⲛ ⲧ̅ⲣⲟⲫⲏ ⲛ̅ ⲛⲉⲧϣⲟⲟⲡ̅ ϩⲁ 
<ed_line n="13"/>ⲡⲉϩⲕⲟ̅ · ⲁⲩⲱ ⲁⲥϣⲱⲡⲉ ⲛ̅ ⲟⲩⲡⲏⲅⲏ ⲙ̅ ⲙⲟⲟⲩ ⲛ ⲱⲛϩ̅ 

</cb>
</pb>
<pb xml:id="91b">
<cb n="1"><ed_line n="14"/>ⲛ̅ ⲛⲉⲧ ϣⲟⲟⲡ̅ ϩⲛ̅ ⲟⲩⲉⲓ̈ⲃⲉ · ⲱ̅ ⲧⲙⲉ ⲧⲁⲛⲁⲓⲁ̅ ⲧⲥⲟⲗⲥⲗ̅ 
<ed_line n="15"/>ⲛ̅ ⲛⲉⲧⲟ̅ ⲛ ⲟⲩϣⲏ ⲛ̅ ⲣⲟⲉⲓⲥ ⲉⲧ ⲥⲟⲗⲥⲗ̅ ⲙ̅ⲙⲟⲟⲩ ϩⲛ̅ ⲛ̅ 
<ed_line n="16"/>ⲕⲁⲣⲡⲟⲥ ⲛ̅ ⲛⲉⲩϩⲓⲥⲉ · 
<ed_line n="17"/><hi rend="ekthetic">Ⲱ̅</hi> ⲧⲙⲉⲧⲁⲛⲟⲓⲁ ⲧⲉ ⲛ̅ⲧⲁ ⲛⲉⲥⲣⲙ̅ⲉⲓ̈ⲟⲟⲩⲉ ϣⲱⲡⲉ ⲛ 
<ed_line n="18"/>ⲟⲩϩⲏⲇⲟⲛⲏ̅ ⲛⲥ̅ϯ ⲛⲟⲩϥⲉ ⲛ ⲛ̅ ⲁⲅⲅⲉⲗⲟⲥ ⲙ̅ ⲡⲛⲟⲩⲧⲉ · 
<ed_line n="19"/>ⲱ̅ ⲧⲙⲉⲧⲁⲛⲟⲓⲁ̅ ⲧⲃⲟⲏⲑⲟⲥ ⲛ̅ ⲛⲉ ⲛⲧⲁⲩⲉⲓ̈ⲁ ⲧⲟⲟⲧⲟⲩ 

</cb>
<cb n="2"><ed_line n="20"/>ⲛ̅ⲥⲱⲟⲩ · ⲙⲁⲣⲛ̅ ⲛⲁⲩ ⲉ ⲧⲙⲛⲧ̅ϣⲃⲏⲣ̅ ⲉⲛⲧ ⲁⲥⲁⲁⲥ ⲙⲛ̅ 
<ed_line n="21"/>ⲛ̅ ⲣⲱⲙⲉ ⲛ̅ ⲛⲓⲛⲉⲩⲏ · 
<ed_line n="22"/><hi rend="ekthetic">Ϩⲙ̅</hi> ⲡⲧⲣⲉⲥⲧⲱϩⲙ̅ ⲉ ⲣⲟⲟⲩ ϩⲛ̅ ⲧⲉⲥ ⲙⲛⲧ̅ⲙⲁⲓ̈ⲣⲱⲙⲉ · 
<ed_line n="23"/>ⲛ̅ ⲑⲉ ⲛ̅ⲧ ⲁⲩϭⲉⲡⲏ ⲁⲩⲟⲩⲱⲛ ⲛⲁⲥ ϩⲛ̅ ⲟⲩⲛⲟϭ ⲛ̅ ⲑⲑⲃ̅ⲓⲟ̅ 
<ed_line n="24"/>ⲙⲛ̅ ϩⲉⲛⲣⲙ̅ⲉⲓ̈ⲟⲟⲩⲉ · ⲙⲛ̅ ⲟⲩϭⲟⲟⲩⲛⲉ · ⲟⲩ ⲙⲟⲛⲟⲛ ⲛ̅ 
<ed_line n="25"/>ⲣⲱⲙⲉ ⲙ̅ⲙⲁⲧⲉ · ⲁⲗⲗⲁ ⲛ̅ ⲕⲉ ⲧⲃ̅ⲛⲟⲟⲩⲉ ⲟⲛ ⲉⲩϭⲟⲟⲗⲉ 

</cb>
</pb>
<pb xml:id="92a">
<cb n="1"><ed_line n="26"/>ⲛ ⲛ̅ ϭⲟⲟⲩⲛⲉ · 
<ed_line n="27"/><hi rend="ekthetic">Ⲛ̅ⲧ</hi> ⲉⲣⲉ ⲡⲛⲟⲩⲧⲉ ⲇⲉ ⲡ̅ⲡⲁⲛⲧⲱⲕⲣⲁⲧⲱⲣ ⲡⲁⲕⲁⲑⲟⲥ ⲛ̅ 
<ed_line n="28"/>ϣⲁⲛⲁϩⲧⲏϥ ⲙ̅ ⲙⲁⲓ̈ⲣⲱⲙⲉ ⲛⲁⲩ ⲉ ⲛⲉⲓ ⲛⲟϭ ⲛ ⲕⲁⲣⲡⲟⲥ 
<ed_line n="29"/>ⲛ̅ ⲧⲉⲓ ⲙⲓⲛⲉ ϩⲛ̅ ⲛ̅ϭⲓϫ ⲛ ⲧ̅ⲙⲉⲧⲁⲛⲟⲓ̈ⲁ ⲉⲥⲡⲁϩⲧ̅ ⲙ̅ⲡⲉ 
<ed_line n="30"/>ⲙⲧⲟ̅ ⲉ ⲃⲟⲗ ⲙ̅ ⲡⲉⲑⲣⲟⲛⲟⲥ ⲙ̅ ⲡⲛⲁⲏⲧ̅ · ⲟⲩ ⲙⲟⲛⲟⲛ ϫⲉ 
<ed_line n="31"/>ⲁϥⲕⲧⲟ̅ ⲉ ⲡⲁϩⲟⲩ ⲛ̅ ⲧⲉϥⲁⲡⲟⲫⲁⲥⲓⲥ · ⲁⲗⲗⲁ ⲁϥⲣ̅ 

</cb>
<cb n="2"><ed_line n="32"/>ⲡϣⲁϫⲉ ⲟⲛ ⲙ̅ ⲡⲉⲡ ⲣⲟⲫⲏⲧⲏⲥ ⲓ̈ⲱⲛⲁⲥ ⲛ̅ ϭⲟⲗ ⲙ̅ 
<ed_line n="33"/>ⲡϥ̅ⲧⲁⲕⲉ ⲧⲡⲟⲗⲓⲥ · 
<ed_line n="34"/><hi rend="ekthetic">Ⲧⲉⲛⲟⲩ</hi> ϭⲉ ⲱ̅ ⲛⲁ ⲙⲉⲣⲁⲧⲉ ⲙ̅ⲡⲣ̅ ⲕⲁ ⲧⲙⲉⲧⲁⲛⲟⲓⲁ 
<ed_page n="5"/>
<ed_line n="1"/>ⲛ̅ⲥⲁ ⲧⲏⲩⲧⲛ̅ · ⲉⲧⲉⲧⲛⲁϩⲉ ⲅⲁⲣ ⲉ ⲛⲓⲙ ⲉϥⲛ̅ⲁⲕⲟⲥⲙⲉⲓ 
<ed_line n="2"/>ⲙ̅ⲙⲱⲧⲛ̅ ϩⲛ̅ ⲛⲉⲧⲛ̅ ϩⲓⲥⲉ ⲛ̅ ⲑⲉ ⲛ ⲧ̅ⲙⲉⲧⲁⲛⲟⲓⲁ̅ · ⲁⲗⲗⲁ 
<ed_line n="3"/>ⲙⲁⲣⲛ̅ϯ ⲛⲁⲥ ⲛ̅ ϩⲉⲛⲧⲁⲓ̈ⲟ̅ ⲉ ⲡⲙⲁ̅ ⲛ ⲛ̅ ⲁⲅⲁⲑⲟⲛ ⲉⲛⲧ

</cb>
</pb>
<pb xml:id="92b">
<cb n="1"><ed_line n="4"/>ⲁⲥⲛ̅ⲧⲟⲩ ⲛⲁⲛ ⲉ ⲃⲟⲗ ϩⲙ̅ ⲡϫⲓⲥⲉ · ⲁϣ ⲛⲉ ⲛ ⲁⲅⲁⲑⲟⲛ 
<ed_line n="5"/>ⲛ̅ⲧⲁⲥⲛ̅ⲧⲟⲩ ⲛⲁⲛ ⲉ ⲃⲟⲗ ϩⲙ̅ ⲡϫⲓⲥⲉ · 
<ed_line n="6"/><hi rend="ekthetic">Ⲁϣ</hi> ⲟⲛ ⲛⲉ ⲛ ⲁⲅⲁⲑⲟⲛ ⲉⲛⲁⲧⲁⲁⲩ ⲛⲁⲥ · ⲟⲩⲛⲏⲥⲧⲓⲁ 
<ed_line n="7"/>ⲟⲩϣⲗⲏⲗ ⲉϥⲟⲩⲁⲁⲃ · ⲉⲣⲉ ⲛⲉⲛϭⲓϫ ⲡⲟⲣϣ̅ ⲉ ⲃⲟⲗ · ⲉⲣⲉ 
<ed_line n="8"/>ⲛⲉⲛϩⲏⲧ ϩⲙ̅ ⲡϫⲓⲥⲉ · ϯ ⲛⲁⲥ ⲛ̅ ⲟⲩⲑⲃ̅ⲃⲓⲟ̅ ⲙⲛ̅ ϩⲉⲛⲁ
<ed_line n="9"/>ϣⲁϩⲟⲙ ⲛⲁⲓ̈ ⲉϣⲁⲣⲉ ⲛ ⲁⲅⲅⲉⲗⲟⲥ ⲣ̅ ϣⲃⲏⲣ ⲉ ⲡⲣⲱⲙⲉ 

</cb>
<cb n="2"><ed_line n="10"/>ⲉⲧⲃⲏⲏⲧⲟⲩ · ϯ ⲛⲁⲥ ⲛ̅ ϩⲉⲛⲣⲙ̅ⲉⲓ̈ⲟ ⲟⲩⲉ · ⲛⲁⲓ̈ ⲉ 
<ed_line n="11"/>ϣⲁⲩⲱϣⲙ̅ ⲛ ⲛ̅ⲁⲡⲓⲗⲏ ⲛ ⲧ̅ⲕⲉϩⲉⲛⲛⲁ̅ · ϯ ⲛⲁⲥ ⲛ̅ 
<ed_line n="12"/>ⲟⲩⲡⲓⲥⲧⲓⲥ ⲙⲛ̅ ⲟⲩϩⲉⲗⲡⲓⲥ · ⲛⲁⲓ̈ ⲉϣⲁⲩ ⲧⲣⲉ ⲡⲣⲱⲙⲉ ϩⲱⲛ 
<ed_line n="13"/>ⲉ ϩⲟⲩⲛ ⲉ ⲡⲛⲟⲩⲧⲉ · 
<ed_line n="14"/><hi rend="ekthetic">Ϯ</hi> ⲛⲁⲥ ⲛ̅ ⲟⲩⲙⲛⲧ̅ϣⲁⲛⲁϩⲧⲏϥ̅ ⲙⲛ̅ ⲟⲩⲁⲅⲁⲡⲏ̅ ⲉ ϩⲟⲩⲛ 
<ed_line n="15"/>ⲉ ⲛⲉⲛⲉⲣⲏⲩ · ⲁⲩⲱ ⲟⲩⲛⲁ̅ ⲛⲁⲓ̈ ⲉⲧⲉ ϣⲁⲩϩⲱⲃⲥ̅ ⲉ ⲃⲟⲗ 

</cb>
</pb>
<pb xml:id="93a">
<cb n="1"><ed_line n="16"/>ⲉϫⲛ̅ ⲟⲩⲙⲏⲏϣⲉ ⲛ̅ ⲛⲟⲃⲉ · ⲁⲩⲱ ⲟⲛ ϣⲁⲩϣⲟⲩ ⲙ̅ⲙⲟⲟⲩ 
<ed_line n="17"/>ⲉϫⲛ̅ ⲧⲉⲕⲣⲓⲥⲓⲥ · ⲙⲛ̅ⲛ̅ⲥⲁ ⲛⲉⲓ̈ ⲁⲅⲁⲑⲟⲛ ϭⲉ ⲧⲏⲣⲟⲩ ⲛ̅ 
<ed_line n="18"/>ⲧⲉⲓ̈ ϭⲟⲧ̅ ⲙ̅ⲡⲣ̅ ⲧⲣⲉ ⲩⲁⲡⲁⲧⲁ̅ ⲛ̅ ⲟⲩⲁ̅ ⲙ̅ⲙⲟⲛ ⲛϥ̅ⲕⲧⲟϥ ⲉ 
<ed_line n="19"/>ⲡⲗⲱⲙⲥ̅ ⲙ̅ ⲡⲛⲟⲃⲉ ⲛ̅ ⲕⲉ ⲥⲟⲡ̅ · ⲙⲛ̅ⲛ̅ⲥⲁ ⲧⲙⲉⲧⲁⲛⲟⲓⲁ · ⲛ̅ 
<ed_line n="20"/>ⲑⲉ ⲙ̅ ⲡⲉⲩϩⲟⲣ̅ ⲉϣⲁϥⲕⲟⲧϥ̅ ⲉ ⲡⲉϥ ⲕⲁ ⲃⲟⲗ ⲛ̅ⲥⲉ ⲙⲉⲥⲧⲱϥ · 
<ed_line n="21"/><hi rend="ekthetic">Ⲁⲗⲗⲁ</hi> ϯⲡⲁⲣⲁⲕⲁⲗⲉⲓ ⲙ̅ⲙⲱⲧⲛ̅ ⲛⲁ ⲙⲉⲣⲁⲧⲉ · ϫⲉ 

</cb>
<cb n="2"><ed_line n="22"/>ⲕⲁⲥ ⲉⲧⲉⲧⲛⲁϩⲁⲣⲉϩ ⲙ̅ⲙⲁⲧⲉ ⲛ̅ⲧⲉⲧⲛ̅ ⲧⲙ̅ ⲕⲁ ⲗⲁⲁⲩ 
<ed_line n="23"/>ⲉⲧⲉⲣ ⲡ̅ⲗⲁⲁⲩ ϩⲛ̅ ⲛⲉⲧⲛ̅ⲁϩⲱⲣ · ⲥⲉϫⲓϣⲟϫⲛⲉ ⲅⲁⲣ ⲉ 
<ed_line n="24"/>ⲣⲟⲛ ⲛ̅ ⲛⲁⲩ ⲛⲓⲙ ⲛ̅ϭⲓ ⲛⲉⲛϫⲁϫⲉ · Ⲁⲩⲱ ϣⲁⲣⲉ 
<ed_line n="25"/>ⲛ̅ⲥⲟⲟⲛⲉ ⲉⲡⲓⲃⲟⲩⲗⲉⲩⲉ ⲛ̅ ⲛⲁⲩ ⲛⲓⲙ · ⲉ ⲡⲙⲁ̅ ⲉⲧ ⲉⲣⲉ 
<ed_line n="26"/>ⲡⲉⲭⲣⲏⲙⲁ ⲛ̅ ϩⲏⲧϥ̅ · 
<ed_line n="27"/><hi rend="ekthetic">Ⲉⲛ</hi> ϩⲟⲥⲟⲛ ⲇⲉ ⲱ̅ ⲛⲁ ⲙⲉⲣⲁⲧⲉ ⲉⲣⲉ ⲡⲁⲣⲁⲕⲗⲏⲧⲟⲥ 

</cb>
</pb>
<pb xml:id="93b">
<cb n="1"><ed_line n="28"/>ⲙⲛ̅ ⲡⲛⲁ̅ ϭⲱϣⲧ̅ ⲉ ϫⲱⲛ ϩⲛ̅ ⲟⲩⲙⲛⲧ̅ϣⲁⲛⲁϩⲧⲏϥ · 
<ed_line n="29"/>ⲙⲁⲣⲛ̅ϯ ⲛ̅ ⲛⲉⲛⲣⲙ̅ⲉⲓ̈ⲟⲟⲩⲉ ⲙ̅ ⲡⲛⲟⲩⲧⲉ ⲙ̅ ⲙⲏⲏⲛⲉ · 
<ed_line n="30"/>ϫⲉ ⲕⲁⲥ ⲉⲩⲛⲁϣⲱⲡⲉ ⲛⲁⲛ ⲙ̅ ⲡⲣⲉⲥⲃⲉⲩⲧⲏⲥ ϩⲁ ⲧⲉⲛϩⲏ 
<ed_line n="31"/>ⲉⲙⲡⲁⲧ ⲛ̅ⲉⲓ̈ ⲉ ⲃⲟⲗ ϩⲛ̅ ⲥⲱⲙⲁ · ⲙⲁⲣⲛ̅ ⲙⲉⲧⲁⲛⲟⲓ̈ 
<ed_line n="32"/>ϩⲟⲥⲟⲛ ⲧⲛ̅ⲕⲏ ⲉ ⲃⲟⲗ · ⲁⲩⲱ ⲉⲣⲉ ⲛⲉⲧ ⲟⲩⲁⲁⲃ ⲟ̅ ⲛ̅ 
<ed_line n="33"/>ϣⲃⲏⲣ̅ ⲣ̅ ϩⲱⲃ ⲛⲙ̅ⲙⲁⲛ ϩⲙ̅ ⲡⲥⲟⲡⲥ̅ · ⲙ̅ⲡⲣ̅ ⲧⲣⲉ ⲩⲟ

</cb>
<cb n="2"><ed_line n="34"/>ⲧⲡⲛ̅ ⲉ ϩⲟⲩⲛ · ⲛ̅ⲧⲛ̅ϣⲓⲛⲉ ⲛ̅ⲥⲁ ⲧⲙⲉⲧⲁⲛⲟⲓⲁ · ⲛ̅ⲧⲛ̅ ⲧⲙ̅ 
<ed_page n="6"/>
<ed_line n="1"/>ϩⲉ̅ ⲉ ⲣⲟⲥ · ⲙ̅ⲡⲣ̅ ⲧⲣⲉ ⲛϩⲉ ⲉ ϩⲣⲁⲓ̈ ⲉ ⲡ̅ϩⲓⲥⲉ ⲛϥ̅ ⲧⲙ̅ 
<ed_line n="2"/>ⲥⲱⲧⲙ̅ ⲉ ⲣⲟⲛ ϩⲙ̅ ⲡⲙⲁ ⲉⲧⲙ̅ⲙⲁⲩ · 
<ed_line n="3"/><hi rend="ekthetic">Ⲙ̅ⲡⲣ̅</hi> ⲧⲣⲉⲛⲉⲓ̈ⲉ ⲧⲟⲟⲧⲟⲩ ⲛ̅ ϩⲉⲛⲁⲧⲛⲁ̅ ⲛ̅ⲧⲛ̅ϩⲓⲥⲉ 
<ed_line n="4"/>ⲉⲛϫⲓϣⲕⲁⲕ ⲉ ⲃⲟⲗ · ⲥⲉ ⲧⲙ̅ ⲥⲱⲧⲙ̅ ⲉ ⲣⲟⲛ · ⲙ̅ⲡⲣ̅ ⲧⲣⲉ 

</cb>
</pb>
<pb xml:id="94a">
<cb n="1"><ed_line n="5"/>ⲩⲛⲟϫⲛ̅ ⲉ ⲧ ⲕⲉϩⲉⲛⲛⲁ ⲛ̅ⲧⲛ̅ϣⲓⲛⲉ ⲛ̅ⲥⲁ ⲧⲙⲉⲧⲁⲛⲟⲓⲁ · 
<ed_line n="6"/>ⲙⲛ̅ ⲙⲉⲧⲁⲛⲟⲓⲁ ϩⲙ̅ ⲡⲙⲁ̅ ⲉⲧⲙ̅ⲙⲁⲩ · ⲥⲉⲛⲁⲟⲩⲱϣⲃ̅ ⲛ̅ 
<ed_line n="7"/>ⲥⲉϫⲟⲟⲥ ⲛⲁⲛ ⲛ̅ϭⲓ ⲛⲁⲅⲅⲉⲗⲟⲥ ⲛ̅ ⲣⲉϥⲧⲓⲙⲱⲣⲉⲓ ϩⲛ̅ 
<ed_line n="8"/>ⲟⲩϭⲱⲛⲧ̅ ⲙⲛ̅ ⲟⲩⲁⲡⲓⲗⲏ̅ ϫⲉ ⲉⲧⲃⲉ ⲟⲩ ⲧⲉⲧⲛ̅ⲱϣ ⲉ ⲃⲟⲗ 
<ed_line n="9"/>ⲉ ⲡϫⲓⲛϫⲏ · 
<ed_line n="10"/><hi rend="ekthetic">Ⲡⲙⲁ̅</hi> ⲁⲛ ⲡⲉ ⲡⲁⲓ̈ ⲛ ⲱϣ ⲉ ⲃⲟⲗ · ⲁⲩϫⲟⲟⲩ 

</cb>
<cb n="2"><ed_line n="11"/>ⲉ ⲣⲱⲧⲛ̅ ⲙ̅ ⲡⲉⲧ ⲛ̅ⲁⲁⲩ · ⲁⲩⲟϣⲟⲩ ⲉ ⲣⲱⲧⲛ̅ ⲙ̅ⲡⲉⲧ 
<ed_line n="12"/>ⲛ̅ⲥⲱⲧⲙ̅ ⲉ ⲣⲟⲟⲩ · ⲁ ⲛⲉⲧ ⲟⲩⲁⲁⲃ ⲉⲛⲕⲁϭⲉⲓ ⲉⲩⲥⲙ̅ⲙⲉ̅ ⲉ 
<ed_line n="13"/>ϩⲣⲁⲓ̈ ⲙ̅ ⲡⲛⲟⲩⲧⲉ ϩⲁ ⲣⲟⲛ ⲉⲩϫⲱ ⲙ̅ⲙⲟⲥ ϫⲉ ⲁⲛϩⲓⲥⲉ 
<ed_line n="14"/>ⲉⲛϫⲓϣⲕⲁⲕ ⲉ ⲃⲟⲗ ⲧⲉⲛϣⲟⲩⲱⲃⲉ ⲧⲉⲛⲧⲁⲥϩⲱⲱⲗⲉ · 
<ed_line n="15"/><hi rend="ekthetic">Ⲛ̅</hi> ⲧⲉⲩⲛⲟⲩ ⲉⲧⲙ̅ⲙⲁⲩ ϣⲁⲣⲉ ⲛ̅ ⲁⲅⲅⲉⲗⲟⲥ ⲛ̅ ⲧⲟⲣⲅⲏ 

</cb>
</pb>
<pb xml:id="94b">
<cb n="1"><ed_line n="16"/>ⲉⲧ ϩⲓϫⲛ̅ ⲛ̅ ⲕⲟ ⲗⲁⲥⲓⲥ ϣⲁⲩⲥⲱⲛϩ̅ ⲛ̅ ⲛⲉⲯⲩⲭⲏ ⲛ ⲛ̅ 
<ed_line n="17"/>ⲣⲉϥⲣ̅ⲛⲟⲃⲉ ⲛ̅ ⲥⲉⲛⲟϫⲟⲩ ⲉⲛ ⲧⲁⲣⲧⲁⲣⲟⲥ ⲛ ⲁⲙⲛ̅ⲧⲉ · 
<ed_line n="18"/>ⲛ̅ⲥⲉⲧⲁϣⲟ̅ ⲛ̅ ⲛⲉⲩⲃⲁⲥⲁⲛⲟⲥ ⲉ ⲡⲉϩⲟⲩⲟ · ⲁⲩⲱ ⲉⲛ 
<ed_line n="19"/>ϣⲁⲛϩⲓⲥⲉ ⲉⲛ ⲣⲓⲙⲉ ⲛⲓⲙ ⲡⲉⲧ ⲛⲁⲥⲱⲧⲙ̅ ⲉ ⲣⲟⲛ · ⲏ̅ 
<ed_line n="20"/>ⲛⲓⲙ ⲡⲉⲧ ⲛⲁϣⲁⲛⲁϩⲧⲏϥ ϩⲁ ⲣⲟⲛ ⲙ̅ ⲡⲙⲁ̅ ⲉⲧⲙ̅ⲙⲁⲩ · 
<ed_line n="21"/>ⲏ̅ ⲛⲓⲙ ⲡⲉⲧ ⲛⲁϫⲓ ⲛ̅ ⲛⲉⲛⲣⲙ̅ⲉⲓⲟⲟⲩⲉ ⲛ̅ ⲧⲟⲟⲧⲛ̅ ⲛϥ̅ϫⲓ

</cb>
<cb n="2"><ed_line n="22"/>ⲧⲟⲩ ⲉⲛ ⲧⲟⲡⲟⲥ ⲛ̅ ⲧⲙⲛⲧ̅ϣⲁⲛⲁϩⲧⲏϥ · ⲏ̅ ⲛⲓⲙ ϩⲛ̅ 
<ed_line n="23"/>ⲛⲉⲧ ⲟⲩⲁⲁⲃ ⲡⲉⲧ ⲛⲁⲡⲁϩⲧϥ̅ ⲙ̅ ⲡⲛⲟⲩⲧⲉ ⲉϫⲛ̅ ⲧⲉⲛ
<ed_line n="24"/>ⲑⲗⲓⲯⲓⲥ ⲙⲛ̅ ⲧⲉⲛⲁⲛⲁⲅⲕⲏ ⲉⲧⲛ̅ ⲛ̅ ϩⲏⲧⲥ̅ · ⲉϣⲱⲡⲉ ⲉⲛ
<ed_line n="25"/>ϣⲁⲛⲙⲟⲩ ⲉⲙⲡ ⲛ̅ⲙⲉⲧⲁⲛⲟⲓ̈ ⲉϫⲛ̅ ⲛⲉⲛⲛⲟⲃⲉ · 
<ed_line n="26"/><hi rend="ekthetic">Ⲛⲉⲧⲉ</hi> ⲙ̅ⲡ ⲛ̅ⲣ̅ ϩⲱⲃ ⲇⲉ ⲉ ⲣⲟⲟⲩ ⲙ̅ ⲡⲓ ⲙⲁ̅ ⲉⲛϣⲟⲟⲡ̅ 

</cb>
</pb>
<pb xml:id="95a">
<cb n="1"><ed_line n="27"/>ϩⲙ̅ ⲡⲥⲱⲙⲁ · ⲉⲛⲁ ϩⲉ ⲉ ⲣⲟⲟⲩ ⲧⲱⲛ ⲉⲧⲣⲉⲩⲃⲟⲏⲑⲉⲓ 
<ed_line n="28"/>ⲉ ⲣⲟⲛ ϩⲙ̅ ⲡⲙⲁ̅ ⲉⲧⲙ̅ⲙⲁⲩ · ⲙⲛ̅ ϩⲁⲧ̅ ⲟⲩⲇⲉ ⲙⲛ̅ 
<ed_line n="29"/>ⲛⲟⲩⲃ ⲙⲛ̅ ⲙⲁ̅ ⲛ ⲉⲗⲟⲟⲗⲉ ⲟⲩⲇⲉ ϭⲉ ⲕⲧⲏⲥⲓⲥ ⲛⲁϣ
<ed_line n="30"/>ⲃⲟⲏⲑⲉⲓ ⲉ ⲣⲟⲛ ⲙ̅ ⲡⲙⲁ̅ ⲉⲧⲙ̅ⲙⲁⲩ · 
<ed_line n="31"/><hi rend="ekthetic">Ⲟⲩⲇⲉ</hi> ⲙⲛ̅ ⲟⲩⲉⲓ̈ⲱⲧ̅ ⲛⲁϣⲓⲛⲉ ⲛ̅ⲥⲁ ϣⲏⲣⲉ ⲙ̅ ⲡⲙⲁ̅ 

</cb>
<cb n="2"><ed_line n="32"/>ⲉⲧⲙ̅ⲙⲁⲩ · ⲟⲩⲇⲉ ⲙⲛ̅ ⲙⲁⲁⲩ ⲛⲁϣⲓⲛⲉ ⲛ̅ⲥⲁ ϣⲉⲉⲣⲉ 
<ed_line n="33"/>ⲟⲩⲇⲉ ⲙⲛ̅ ϣⲏⲣⲉ ⲛⲁϣⲃⲟⲏⲑⲉⲓ̈ ⲉⲛⲉϥⲉⲓ̈ⲟⲧⲉ · ⲟⲩⲇⲉ ⲙⲛ̅ 
<ed_line n="34"/>ⲟⲩⲥⲟⲛ ⲛⲁϣⲃⲟⲏⲑⲉⲓ̈ ⲉ ⲡⲉϥⲥⲟⲛ · ⲙⲛ̅ ⲗⲁⲁⲩ ϩⲛ̅ ⲛⲁⲓ̈ 
<ed_page n="7"/>
<ed_line n="1"/>ⲛⲁϣⲱⲡⲉ ⲛ̅ ⲥⲱⲧⲉ ⲛ̅ ⲧⲉⲛⲯⲩⲭⲏ ⲛ̅ ⲉⲃⲓⲏⲛ · ⲁⲗⲗⲁ ⲉⲣⲉ 
<ed_line n="2"/>ⲡⲟⲩⲁ̅ ⲡⲟⲩⲁ̅ ⲛⲁϥⲓ ϩⲁ ⲧⲉϥ ⲉⲧⲡⲱ̅ · ϩⲛ̅ ⲛ̅ ⲕⲟⲗⲁⲥⲓⲥ ⲉⲧ 
<ed_line n="3"/>ϥ̅ ⲛ̅ ϩⲏⲧⲟⲩ · 

</cb>
</pb>
<pb xml:id="95b">
<cb n="1"><ed_line n="4"/><hi rend="ekthetic">Ⲁⲩⲱ</hi> ⲟⲛ ⲁϥⲟⲩⲱ̅ ⲉϥϫⲱ ⲙ̅ⲙⲟⲥ ⲛ̅ϭⲓ ⲡⲥⲱⲧⲏⲣ ϫⲉ 
<ed_line n="5"/>ⲡⲉⲧ ⲙⲉ̅ ⲛ̅ ⲉⲓ̈ⲱⲧ ϩⲓ ⲙⲁⲁⲩ ⲛ̅ ϩⲟⲩⲉ ⲉ ⲣⲟⲓ̈ · ϥ̅ⲙ̅ϣⲁ̅ 
<ed_line n="6"/>ⲙ̅ⲙⲟⲓ̈ ⲁⲛ · ⲁⲩⲱ ⲡⲉⲧ ⲛⲁⲕⲁ ϣⲏⲣ̅ⲉ ⲁⲛ ⲛ̅ⲥⲱϥ ϩⲓ 
<ed_line n="7"/>ϣⲉⲉⲣⲉ ⲛϥ̅ϥⲓ ⲙ̅ ⲡⲉϥⲥ⳨ⲟ̅ⲥ̅ ⲛϥ̅ ⲟⲩⲁϩϥ̅ ⲛ̅ⲥⲱⲓ̈ ϥ̅ ⲙ̅ϣⲁ̅ 
<ed_line n="8"/>ⲙ̅ⲙⲟⲓ̈ ⲁⲛ · ⲁⲩⲱ ϥⲛⲁⲕⲗⲏⲣⲟⲛⲟⲙⲉⲓ ⲁⲛ ⲛ̅ ⲧⲙⲛ̅ⲧⲉⲣⲟ̅ 
<ed_line n="9"/>ⲛ ⲙ̅ ⲙⲏⲩⲉ : 
<ed_line n="10"/><hi rend="ekthetic">Ⲱ̅</hi> ϫⲉ ⲟⲩϩⲟⲧⲉ ⲛ ⲁϣ ⲛ̅ ϭⲟⲧ̅ ⲡⲉ ϩⲉ̅ ⲉ ϩⲣⲁⲓ̈ ⲉⲛϭⲓϫ 

</cb>
<cb n="2"><ed_line n="11"/>ⲙ̅ ⲡⲛⲟⲩⲧⲉ ⲉⲧ ⲟⲛϩ̅ · ⲙ̅ ⲡⲛⲁⲩ ⲙ̅ ⲡⲉⲛϭⲙ̅ ⲡϣⲓⲛⲉ · 
<ed_line n="12"/><hi rend="ekthetic">Ϥ̅ϩⲉⲣⲙⲏⲛⲉⲩⲉ</hi> ⲛⲁⲛ ⲙ̅ ⲡϣⲁϫⲉ ⲛ̅ϭⲓ ⲡⲁⲡⲟⲥⲧⲟⲗⲟⲥ 
<ed_line n="13"/>ⲉⲧ ⲟⲩⲁⲁⲃ · ⲉϥϫⲱ ⲙ̅ⲙⲟⲥ ϫⲉ ⲡ ⲧⲁⲗⲁⲓⲡⲱⲣⲟⲥ ⲁⲛⲟⲕ 
<ed_line n="14"/>ⲡⲣⲱⲙⲉ ⲛⲓⲙ ⲡⲉⲧ ⲛⲁϣⲛⲁϩⲙⲉⲧ̅ ⲉ ⲃⲟⲗ ϩⲙ̅ ⲡⲥⲱⲙⲁ 
<ed_line n="15"/>ⲙ̅ ⲡⲉⲓ ⲙⲟⲩ · ⲱ̅ ⲧⲉⲓ̈ ⲛⲟϭ ⲛ̅ ϩⲟⲧⲉ ⲙⲛ̅ ⲧⲉⲓ̈ ⲛⲟϭ ⲛ̅ 
<ed_line n="16"/>ⲑⲗⲓⲯⲓⲥ ⲉⲧ ⲛⲁϣⲱⲡⲉ ⲙ̅ ⲯⲩⲭⲏ ⲛⲓⲙ ⲙ̅ ⲡⲛⲁⲩ ⲉⲧ 

</cb>
</pb>
<pb xml:id="96a">
<cb n="1"><ed_line n="17"/>ⲟⲩⲛⲁⲉⲓⲛⲉ ⲙ̅ⲙⲟⲟⲩ ⲉ ϩⲣⲁⲓ̈ ϩⲛ̅ ⲛⲉⲛⲙⲉⲗⲟⲥ · 
<ed_line n="18"/><hi rend="ekthetic">Ⲙ̅</hi> ⲡⲛⲁⲩ ⲉⲣⲉ ⲡⲛⲟϭ ⲛ̅ ϩⲗⲟⲥⲧⲛ̅ ⲛ̅ ⲕⲁⲕⲉ ⲛⲁϩⲱⲃⲥ̅ 
<ed_line n="19"/>ⲉ ⲃⲟⲗ ⲉ ϫⲱⲛ · ⲉϥⲟ̅ ⲛ̅ ⲕⲁⲕⲉ ϩⲓⲣⲛ̅ ⲛⲉⲛⲃⲁⲗ · ⲉϥ
<ed_line n="20"/>ⲡⲟⲣϣ̅ ⲉ ⲃⲟⲗ ⲉϫⲙ̅ ⲡⲟⲩⲟⲉⲓⲛ ⲧⲏⲣϥ̅ · ⲙ̅ ⲡⲉⲛϩⲏⲧ̅ ⲡⲉ 
<ed_line n="21"/>ϣⲧⲟⲣⲧⲣ̅ ⲙ̅ⲙⲁⲧⲉ ⲛ̅ ⲛⲉ ⲛⲧⲁⲩⲉⲓ̈ ⲛ̅ⲥⲱⲛ ⲙⲛ̅ ⲑⲟⲧⲉ ⲛ̅ 
<ed_line n="22"/>ⲧⲉⲩⲙⲟⲣⲫⲏ · ⲥⲉⲣⲱϣⲉ ⲉ ⲣⲟⲛ · ⲙⲛ̅ ⲡⲉⲕⲣⲟⲙⲣⲙ̅ ⲛ̅ 

</cb>
<cb n="2"><ed_line n="23"/>ⲧⲉⲩϩⲓⲕⲱⲛ · ⲁⲩⲱ ⲡⲉϩⲣⲟϫⲣⲉϫ ⲛ̅ ⲛⲉⲩⲟⲃϩⲉ · ⲙⲛ̅ 
<ed_line n="24"/>ⲡϭⲱⲛⲧ̅ ⲛ̅ ⲛⲉⲩⲃⲁⲗ · ⲙⲛ̅ ⲡⲛⲟⲉⲓⲛ ⲛ̅ ⲛⲉⲩⲙⲉⲗⲟⲥ · ⲙⲛ̅ 
<ed_line n="25"/>ⲧϭⲓⲛⲙⲟⲟϣⲉ ⲛ̅ ⲛⲉⲩⲟⲩⲉⲣⲏⲧⲉ · ⲙⲛ̅ ⲡϩⲙ̅ϩⲙ̅ ⲛ̅ ⲛⲉⲩ
<ed_line n="26"/>ⲥⲡⲟⲧⲟⲩ · ⲙⲛ̅ ⲑⲉ ⲧⲏⲣⲥ̅ ⲉⲧⲟⲩⲟ̅ ⲛ ⲟⲩⲁϩⲉⲓ̈ⲏⲧ̅ ⲉ ϩⲟⲩⲛ 
<ed_line n="27"/>ⲉ ⲣⲟⲛ · ⲉϩⲛⲁⲩ ⲉ ⲟⲙⲕⲛ̅ · 
<ed_line n="28"/><hi rend="ekthetic">Ⲉⲛϣⲁⲛⲛⲁⲩ</hi> ⲉ ⲛⲁⲓ̈ ⲧⲏⲣⲟⲩ ⲙ̅ⲡⲉⲛ ⲙ̅ⲧⲟ̅ ⲉ ⲃⲟⲗ · ⲟⲩ 

</cb>
</pb>
<pb xml:id="96b">
<cb n="1"><ed_line n="29"/>ⲡⲉ ⲧⲛ̅ⲛⲁϫⲟⲟϥ ⲏ̅ ⲟⲩ ⲡⲉ ⲧⲛ̅ ⲛⲁⲧⲁⲩⲟϥ · ⲏ̅ ⲉⲣⲉ 
<ed_line n="30"/>ⲧⲉⲛⲧⲁⲡⲣⲟ̅ ⲛⲁϣⲁϫⲉ ⲛ ⲁϣ ⲛ̅ϩⲉ · ⲉⲛⲁϣⲡⲱⲧ̅ ⲉ ⲧⲱⲛ · 
<ed_line n="31"/>ⲏ̅ ⲉⲛⲁϩⲟⲡⲛ̅ ⲛ ⲁϣ ⲙ̅ ⲙⲁ̅ · ⲙⲛ̅ ⲑⲉ ⲅⲁⲣ ⲛ ⲣ̅ ⲃⲟⲗ ⲉ 
<ed_line n="32"/>ⲛⲉⲩϭⲓϫ · ⲟⲩⲇⲉ ⲙⲛ̅ ⲑⲉ ⲙ̅ ⲡⲱⲧ̅ ⲥⲁ ⲗⲁⲁⲩ · ⲛ̅ⲥⲁ̅ 
<ed_line n="33"/>ⲛⲁϩⲣⲙ̅ ⲡϩⲟ̅ ⲙ̅ ⲡⲛⲟⲩⲧⲉ · 
<ed_line n="34"/><hi rend="ekthetic">Ϥⲥⲏϩ</hi> ⲅⲁⲣ ϫⲉ ⲉⲓ̈ⲛⲁⲡⲱⲧ̅ ⲉ ⲧⲱⲛ ⲥⲁ ⲃⲟⲗ ⲙ̅ 
<ed_page n="8"/>
<ed_line n="1"/>ⲡⲉⲕϩⲟ̅ · ⲏ̅ ⲉⲓ̈ⲛⲁⲡⲱⲧ̅ ⲉ ⲧⲱⲛ ⲥⲁ ⲃⲟⲗ ⲙ̅ ⲡⲉⲕⲡⲛⲁ̅ · 

</cb>
<cb n="2"><ed_line n="2"/>ⲙⲁⲣⲛ̅ ⲉⲓ̈ⲙⲉ ϭⲉ ⲟⲩⲛ ϫⲉ ⲁϣ ⲛⲉ ⲛⲡⲁϩⲣⲉ ⲉⲧ ⲛⲁⲑⲉ
<ed_line n="3"/>ⲣⲁⲡⲉⲩⲉ ⲙ̅ ⲡⲉⲓ̈ ⲛⲟϭ ⲛ̅ ϣⲱⲛⲉ · ⲏ̅ ⲟⲩ ⲡⲉ ⲧⲛⲁϩⲱⲃⲥ̅ 
<ed_line n="4"/>ⲉ ⲃⲟⲗ ⲉϫⲛ̅ ⲧⲉⲓ ⲛⲟϭ ⲙ̅ ⲡⲗⲏⲅⲏ̅ ⲛ̅ ⲧⲉⲓ ⲙⲓⲛⲉ · 
<ed_line n="5"/><hi rend="ekthetic">Ⲙⲛ̅</hi> ϩⲁⲧ̅ ⲟⲩⲇⲉ ⲙⲛ̅ ⲛⲟⲩⲃ · ⲙⲛ̅ ⲭⲣⲏⲙⲁ ⲙⲛ̅ 
<ed_line n="6"/>ⲙⲛⲧ̅ⲣⲙ̅ⲙⲁⲟ̅ · ⲙⲛ̅ ⲗⲁⲁⲩ ⲅⲁⲣ ϩⲛ̅ ⲛⲁⲓ̈ ⲛⲁϣⲣ̅ ⲡⲁϩⲣⲉ 

</cb>
</pb>
<pb xml:id="97a">
<cb n="1"><ed_line n="7"/>ⲉ ⲣⲟⲛ · ⲟⲩⲇⲉ ⲡⲕⲟⲥⲙⲟⲥ ⲧⲏⲣϥ̅ ⲙⲛ̅ ⲛⲉ ⲧ ⲛ̅ ϩⲏⲧϥ̅ 
<ed_line n="8"/>ⲛⲁϣⲃⲟⲏⲑⲉⲓ ⲉ ⲣⲟⲛ ⲁⲛ · ⲧⲛ̅ⲛⲁϩⲉ ⲅⲁⲣ ⲁⲛ ⲉ ⲡⲁϩⲣⲉ 
<ed_line n="9"/>ⲉⲑⲉⲣⲁⲡⲉⲩⲉ ⲙ̅ⲙⲟⲛ ⲉⲙⲏⲧⲧⲉⲓ ⲉ ⲡⲉϣⲗⲏⲗ ⲙⲛ̅ ⲧⲛⲏⲥ
<ed_line n="10"/>ⲧⲓⲁ ⲙⲛ̅ ⲡⲧⲃ̅ⲃⲟ̅ · ⲛⲁⲓ̈ ⲅⲁⲣ ⲛ̅ ⲧⲉⲓ̈ ⲙⲓⲛⲉ ⲛⲉⲧ ⲉⲩⲛ̅ϣ
<ed_line n="11"/>ϭⲟⲙ ⲙ̅ⲙⲟⲟⲩ ⲉ ϩⲱⲃⲥ̅ ⲉ ⲃⲟⲗ ⲉ ϫⲱⲛ ⲙ̅ ⲡⲛⲁⲩ ⲛ̅ 
<ed_line n="12"/>ⲧⲉⲛⲁⲛⲁⲅⲕⲏ̅ · 
<ed_line n="13"/><hi rend="ekthetic">Ⲙⲁⲣⲛ̅</hi> ⲣ̅ ⲡⲙⲉⲉⲩⲉ ⲙ̅ ⲡϫⲟⲉⲓⲥ ⲙ̅ ⲡⲧⲏⲣϥ̅ ⲓ̅ⲥ̅ ⲡϣⲏⲣⲉ 

</cb>
<cb n="2"><ed_line n="14"/>ⲙ̅ ⲡⲛⲟⲩⲧⲉ ⲉⲧ ⲟⲛϩ̅ · ⲡⲉⲛ ⲧⲁϥⲡⲗⲁⲥⲥⲉ ⲛ̅ ⲛⲓϥⲉ 
<ed_line n="15"/>ⲛⲓⲙ · ⲁⲩⲱ ⲙ̅ ⲡⲏⲩⲉ ⲙⲛ̅ ⲡⲕⲁϩ · ⲑⲁⲗⲁⲥⲥⲁ̅ ⲙⲛ̅ 
<ed_line n="16"/>ⲛⲓ̈ⲉⲣⲱⲟⲩ · ⲡϫⲟⲉⲓⲥ ⲛ̅ ⲛⲉⲧ ϩⲛ̅ ⲙ̅ ⲡⲏⲩⲉ ⲙⲛ̅ ⲛⲉⲧ 
<ed_line n="17"/>ϩⲓϫⲙ̅ ⲡⲕⲁϩ ⲡⲉⲧⲉ ⲧⲱϥ ⲧⲉ ⲧⲉⲝⲟⲩⲥⲓⲁ ⲙⲁⲩⲁⲁϥ · 
<ed_line n="18"/>ⲉϥϣⲟⲟⲡ̅ ϩⲙ̅ ⲡⲓⲱⲧ̅ · ⲉⲣⲉ ⲡⲓⲱⲧ̅ ϣⲟⲟⲡ̅ ⲛ̅ ϩⲏⲧϥ̅ · 
<ed_line n="19"/><hi rend="ekthetic">Ⲉϥⲱϣ</hi> ⲉ ⲃⲟⲗ ⲉϥϫⲱ ⲙ̅ⲙⲟⲥ ϫⲉ ⲡⲁ ⲉⲓ̈ⲱⲧ̅ ⲙⲁ ⲧⲟⲩ
<ed_line n="20"/>ϫⲟⲓ̈ ⲉ ⲃⲟⲗ ϩⲛ̅ ⲧⲉⲓ̈ ⲟⲩⲛⲟⲩ · ⲁⲩⲱ ⲟⲛ ϫⲉ ⲡⲁ ⲉⲓ̈ⲱⲧ̅ 

</cb>
</pb>
<pb xml:id="97b">
<cb n="1"><ed_line n="21"/>ⲉϣϫⲉ ⲟⲩⲛϣϫⲟⲙ ⲙⲁⲣⲉ ⲡⲉⲓ̈ ⲁⲡⲟⲧ̅ ⲥⲁⲁⲧ̅ · ⲡⲗⲏⲛ 
<ed_line n="22"/>ⲙⲁⲣⲉ ⲡⲉⲕⲟⲩⲱϣ ϣⲱⲡⲉ ⲡⲱⲓ̈ ⲁⲛ · ⲉⲛⲉϥϣⲗⲏⲗ ⲇⲉ 
<ed_line n="23"/>ϣⲁⲁ ϣⲟⲙⲛ̅ⲧ̅ ⲛ̅ ⲥⲟⲡ̅ ⲉϥϫⲱ ⲙ̅ⲙⲟⲥ ϫⲉ ⲉϣϫⲉ ⲡⲉⲕⲟⲩⲱϣ 
<ed_line n="24"/>ⲡⲉ ⲡⲁⲓ̈ ⲙⲁⲣⲉϥϣⲱⲡⲉ · 
<ed_line n="25"/><hi rend="ekthetic">Ϭⲱϣ̅ⲧ̅</hi> ⲛ̅ⲧⲉⲧⲛ̅ⲛⲁⲩ ⲉ ⲡⲉⲓ̈ ϣⲁϫⲉ ⲛ̅ ϩⲟⲧⲉ ⲛ̅ⲧⲁ 
<ed_line n="26"/>ⲡϫⲟⲉⲓⲥ ⲙ̅ ⲡⲧⲏⲣϥ̅ ϫⲟⲟϥ ⲉⲛ ⲉϥⲣ̅ ϩⲟⲧⲉ ⲁⲛ ϩⲏⲧϥ̅ ⲙ̅ 
<ed_line n="27"/>ⲡⲙⲟⲩ · ⲛ̅ⲧⲟϥ ⲅⲁⲣ ⲡⲉⲧⲟ̅ ⲛ ⲉⲝⲟⲩⲥⲓⲁ ⲙ̅ ⲡⲙⲟⲩ · 

</cb>
<cb n="2"><ed_line n="28"/>ⲁⲩⲱ ⲛ̅ⲧⲟϥ ⲡⲉⲧⲟ̅ ⲛ̅ ϫⲟⲉⲓⲥ ⲉ ⲣⲟϥ · ⲁⲗⲗⲁ ⲉ ⲃⲟⲗ 
<ed_line n="29"/>ϫⲉ ⲟⲩⲛⲟⲩⲧⲉ ⲉϥϣⲟⲟⲡ̅ ϩⲛ̅ ⲟⲩⲉⲟⲟⲩ ⲉϥϫⲟⲥⲉ · ⲉ ⲁϥ
<ed_line n="30"/>ϣⲱⲡⲉ ϩⲛ̅ ⲟⲩⲥⲙⲟⲧ ⲛ̅ ⲑⲃ̅ⲃⲓⲟ̅ ⲛ̅ ⲣⲱⲙⲉ · ⲉ ⲧⲣⲉ ϥϫⲓ 
<ed_line n="31"/>ϯⲡⲉ ⲙ̅ ⲡⲙⲟⲩ ϩⲁ ⲡⲧⲏⲣϥ̅ · ⲛⲉⲥⲡⲣⲉⲡⲉⲓ ⲅⲁⲣ ⲛⲁϥ 
<ed_line n="32"/>ⲡⲉ · ⲁⲩⲱ ⲥⲉⲛⲁⲡⲁⲣⲁⲇⲓⲇⲟⲩ ⲙ̅ⲙⲟϥ ⲉⲛϭⲓϫ ⲛ ⲛ̅ 
<ed_line n="33"/>ⲣⲉϥⲣ̅ⲛⲟⲃⲉ · 

</cb>
</pb>
<pb xml:id="98a">
<cb n="1"><ed_line n="34"/><hi rend="ekthetic">Ⲉⲧⲃⲉ</hi> ⲡⲁⲓ̈ ⲁϥⲧⲁⲙⲉ ⲟⲩⲟⲛ ⲛⲓⲙ ϫⲉ ⲟⲩⲛⲟϭ ⲧⲉ ⲧⲁ
<ed_page n="9"/>
<ed_line n="1"/>ⲛⲁⲅⲕⲏ ⲙ̅ ⲡⲙⲟⲩ ⲉⲧ ⲛⲁⲉⲓ̈ ⲉ ϩⲣⲁⲓ̈ ⲉϫⲙ̅ ⲯⲩⲭⲏ ⲛⲓⲙ 
<ed_line n="2"/>ⲛ̅ ⲣⲱⲙⲉ ⲙ̅ ⲡⲛⲁⲩ ⲙ̅ ⲡⲉⲩϭⲙ̅ⲡϣⲓⲛⲉ · ⲡⲉϩⲟⲟⲩ ⲅⲁⲣ 
<ed_line n="3"/>ⲉⲧⲙ̅ⲙⲁⲩ ⲟⲩϩⲟⲟⲩ ⲡⲉ ⲛ̅ ⲑⲗⲓⲯⲓⲥ ϩⲓ ⲁⲛⲁⲅⲕⲏ ϩⲓ 
<ed_line n="4"/>ⲁϣⲁϩⲟⲙ ϣⲁⲛⲧ ⲛ̅ⲡⲁⲣⲁⲅⲉ ⲙ̅ ⲡⲉⲓ̈ ⲛⲟϭ ⲛ̅ ⲕⲓⲛⲇⲩⲛⲟⲥ 
<ed_line n="5"/>ⲉⲧ ⲙⲉϩ ⲛ̅ ϩⲟⲧⲉ · 
<ed_line n="6"/><hi rend="ekthetic">Ⲉⲛⲉ</hi> ⲛⲧⲁⲛⲕⲁ ⲧⲙⲉⲧⲁⲛⲟⲓⲁ ⲅⲁⲣ ⲛⲁⲛ ⲡⲉ ⲛ̅ ϣⲃⲏⲣ 

</cb>
<cb n="2"><ed_line n="7"/>ⲣ̅ ϩⲱⲃ ϣⲁⲁ ⲃⲟⲗ ⲛⲉⲛⲁ ϩⲉ ⲉ ⲣⲟⲥ ⲡⲉ ⲛ̅ⲧⲉⲩⲛⲟⲩ 
<ed_line n="8"/>ⲛ̅ⲧⲛ̅ϫⲟⲟⲩⲥ ⲉ ⲣⲁⲧϥ̅ ⲙ̅ ⲡⲛⲟⲩⲧⲉ ⲡⲉⲓ̈ⲱⲧ ⲛ ⲧ̅ⲙⲛ̅ⲧⲁ
<ed_line n="9"/>ⲅⲁⲑⲟⲥ ⲛϥ̅ⲛⲁϩⲙⲛ̅ ϩⲛ̅ ⲛⲉⲓ̈ ⲁⲛⲁⲅⲕⲏ ⲧⲏⲣⲟⲩ ⲙⲛ̅ ⲛⲉⲓ̈ 
<ed_line n="10"/>ⲑⲗⲓⲯⲓⲥ ⲉⲧ ϩⲓ ϫⲱⲛ · ⲛⲥ̅ϥⲓⲧⲛ̅ ⲛ̅ ⲧⲟⲟⲧⲟⲩ ⲛⲉⲓ̈ ⲁⲅⲅⲉⲗⲟⲥ 
<ed_line n="11"/>ⲛ ⲟⲩⲁϩⲉⲓ̈ⲏⲧ̅ ⲛ ⲁⲧ ⲛⲁ̅ · 
<ed_line n="12"/><hi rend="ekthetic">Ⲉⲛⲉ</hi> ⲛⲧⲁⲛⲕⲁ ⲡⲉⲑⲃ̅ⲃⲓⲟ̅ ⲛⲁⲛ ⲡⲉ ⲛ̅ ϣⲃⲣ̅ ⲣ̅ ϩⲱⲃ · 

</cb>
</pb>
<pb xml:id="98b">
<cb n="1"><ed_line n="13"/>ⲉⲛ ⲉϥⲛⲁⲗⲟ̅ ⲁⲛ ⲡⲉ ⲉϥⲡⲁϩⲧ̅ ⲙ̅ ⲡⲛⲟⲩⲧⲉ ϣⲁⲛ ⲧϥ̅ 
<ed_line n="14"/>ⲧⲛ̅ⲛⲟⲟⲩ ⲛϥ̅ϫⲓⲧⲛ̅ ϩⲛ̅ ⲟⲩⲣⲁϣⲉ ⲉ ⲡⲧⲟⲡ ⲛ̅ ⲛⲉⲧ ⲟⲩⲁⲁⲃ · 
<ed_line n="15"/>ϩⲙ̅ ⲡⲕⲁϩ ⲛ̅ ⲛⲉⲧ ⲟⲛϩ̅ · ⲉⲛⲉ ⲛⲧⲁⲛⲕⲁ ⲧⲁⲅⲁⲡⲏ̅ 
<ed_line n="16"/>ⲛⲁⲛ ⲡⲉ ⲛ̅ ϣⲃⲣ̅ ⲣ̅ ϩⲱⲃ · ⲛⲉⲩⲛⲁⲗⲟ̅ ⲁⲛ ⲡⲉ ⲉⲩⲡⲁⲣⲁ
<ed_line n="17"/>ⲕⲁⲗⲉⲓ ⲙ̅ ⲡⲛⲁⲏⲧ̅ ⲡⲓⲱⲧ̅ ⲛ̅ ⲧⲙⲛ̅ⲧϣⲁⲛⲁϩⲧⲏϥ ϣⲁⲛⲧ ϥ̅ 
<ed_line n="18"/>ϫⲟⲟⲩ ⲛ̅ⲥⲱⲛ ⲛ̅ⲥⲉϫⲓⲧⲛ̅ ϩⲛ̅ ⲟⲩⲣⲁϣⲉ ⲉ ϩⲟⲩⲛ ⲉⲛ ⲧⲟⲡⲟⲥ 
<ed_line n="19"/>ⲉⲧ ⲧⲁⲓ̈ⲏⲩ ⲛ̅ⲧⲉ ⲉⲓ̈ⲗⲏⲙ̅ ⲛ ⲧ̅ⲡⲉ · ⲛ̅ⲥⲉⲧⲁⲁⲛ ⲛ̅ ⲇⲱⲣⲟⲛ 
<ed_line n="20"/>ⲙ̅ ⲡⲙⲉⲣⲓⲧ̅ · 

</cb>
<cb n="2"><ed_line n="21"/><hi rend="ekthetic">Ⲉϣⲱⲡⲉ</hi> ⲇⲉ ⲙⲛ̅ⲧ ⲁⲛ ⲗⲁ ⲁⲩ ϩⲛ̅ ⲛⲁⲓ̈ ⲉⲩϣⲟⲟⲡ 
<ed_line n="22"/>ⲛⲁⲛ ⲛ̅ ϣⲃⲣ̅ ⲣ̅ ϩⲱⲃ · ⲉⲓⲙⲉ ϫⲉ ⲉⲛϣⲁⲛϩⲓⲥⲉ ⲉⲛⲱϣ 
<ed_line n="23"/>ⲉⲃⲟⲗ ϩⲛ̅ ⲛ̅ ⲕⲟⲗⲁⲥⲓⲥ ⲉⲛⲣⲓⲙⲉ ϩⲛ̅ ⲟⲩⲙⲛⲧ̅ ⲉⲃⲓⲏⲛ̅ 
<ed_line n="24"/>ⲧⲙ̅ ⲧⲉ ⲗⲁⲁⲩ ⲛ̅ⲛⲁ̅ ϣⲱⲡⲉ ⲛⲁⲛ · 
<ed_line n="25"/><hi rend="ekthetic">Ⲁⲗⲗⲁ</hi> ⲉⲣⲉ ⲛ ⲁⲅⲅⲉⲗⲟⲥ ⲛ̅ ⲣⲉϥⲧⲓⲙⲱⲣⲉⲓ̈ ⲛⲁϭⲱⲛⲧ̅ 
<ed_line n="26"/>ⲉ ⲣⲟⲛ ⲡⲉ ⲛ̅ⲥⲉⲛⲉϭⲛⲟⲩϭⲛ̅ ϩⲛ̅ ⲟⲩⲙⲛⲧ̅ ⲁⲧ ⲛⲁ̅ ⲛ̅ⲥⲉⲧⲓ

</cb>
</pb>
<pb xml:id="99a">
<cb n="1"><ed_line n="27"/>ⲙⲱⲣⲉⲓ ⲙ̅ⲙⲟⲛ ⲉ ⲡⲉϩⲟⲩⲟ̅ · ⲉ ⲡⲓⲇⲏ ⲙⲛ̅ⲧⲁⲩ ⲙ̅ⲙⲁⲩ 
<ed_line n="28"/>ⲛ ⲧ̅ⲙⲛⲧ̅ⲛⲁⲏⲧ̅ ⲉ ⲧⲣⲉ ⲩϣⲁⲛⲁϩⲧⲏⲩ ϩⲁ ⲛⲉⲯⲩⲭⲟⲟⲩⲉ · 
<ed_line n="29"/>ⲁⲗⲗⲁ ϩⲉⲛⲟⲩⲁϩⲉⲓ̈ⲏⲧ̅ ⲛⲉ ⲛ ⲁⲧ ⲛⲁ̅ · ⲡⲉⲩϩⲱⲃ ϩⲱⲟⲩ 
<ed_line n="30"/>ⲡⲉ ⲡⲁⲓ̈ ⲉ ⲧⲣⲉ ⲩⲃⲁⲥⲁⲛⲓⲍⲉ ⲛ ⲛⲉⲯⲩⲭⲏ ⲛ ⲛ̅ ⲣⲉϥⲣ̅ⲛⲟⲃⲉ · 
<ed_line n="31"/><hi rend="ekthetic">Ⲱ̅</hi> ⲟⲩϩⲟⲧⲉ ⲡⲉ ϩⲉ ⲉϩⲣⲁⲓ̈ ⲉⲛ ⲧⲟⲡⲟⲥ ⲛ ⲁⲧ ϭⲙ̅ 
<ed_line n="32"/>ⲡⲉⲩϣⲓⲛⲉ ⲕⲁⲧⲁ ⲡⲉⲧ ⲥⲏϩ · ϫⲉ ⲉⲣⲉ ⲡⲉⲧⲉ ⲛϥ̅ ⲣ̅ ϩⲟⲧⲉ 

</cb>
<cb n="2"><ed_line n="33"/>ⲁⲛ ⲛⲁϣⲱ ⲡⲉ ϩⲛ̅ ϩⲉⲛⲙⲁ̅ ⲉⲙⲡϣⲁ ⲉⲛⲉϩ ϭⲓⲛⲉ ⲁⲛ 
<ed_line n="34"/>ⲙ̅ⲡⲉⲩϣⲓⲛⲉ · 
<ed_page n="10"/>
<ed_line n="1"/><hi rend="ekthetic">Ⲱ̅</hi> ⲟⲩⲙⲛⲧ̅ⲉⲃⲓⲏⲛ ⲛ ⲁϣ ⲛ̅ ϭⲟⲧ̅ ⲧⲉⲧⲛⲁⲧⲁϩⲉ ⲛⲁⲓ̈ 
<ed_line n="2"/>ⲉⲛⲧⲁⲩⲧⲁⲗⲉ ⲡⲣⲁⲛ ⲉⲧ ⲟⲩⲁⲁⲃ ⲉ ϩⲣⲁⲓ̈ ⲉ ϫⲱⲟⲩ ϫⲉ 
<ed_line n="3"/>ⲟⲩⲏⲏⲃ ϩⲓ ⲙⲟⲛⲁⲭⲟⲥ · ⲉⲩⲕⲁⲧⲁⲫⲣⲟⲛⲉⲓ ⲛ ⲛ̅ ⲉⲛⲧⲟⲗⲏ̅ 
<ed_line n="4"/>ⲙ̅ ⲡⲛⲟⲩⲧⲉ · ⲛ̅ ⲣⲉϥⲣ̅ⲛⲟⲃⲉ ⲉⲧ ϩⲛ̅ ⲛ̅ ⲕⲟⲗⲁⲥⲓⲥ ⲛⲁ
<ed_line n="5"/>ⲛⲉϭⲛⲟⲩϭⲟⲩ ⲛ̅ ⲥⲉϫⲟⲟⲥ ⲛⲁⲩ ϫⲉ ⲉⲥⲧⲱ̅ ⲁⲛⲟⲛ ϫⲉ ⲁⲛ 

</cb>
</pb>
<pb xml:id="99b">
<cb n="1"><ed_line n="6"/>ⲣ̅ ⲛⲟⲃⲉ · ϫⲉ ⲉⲛ ϩⲙ̅ ⲡⲣⲟⲟⲩϣ ⲛ̅ ⲛⲉϩⲃⲏⲩⲉ ⲙ̅ ⲡⲃⲓⲟⲥ · 
<ed_line n="7"/>ⲁⲛⲡⲗⲁⲛⲁ̅ ϩⲙ̅ ⲡⲥⲱⲣⲙ̅ ⲛ̅ ⲑⲩⲗⲩ · ⲛ̅ⲧⲱⲧⲛ̅ ϩⲱⲧ ⲧⲏⲩⲧⲛ̅ 
<ed_line n="8"/>ⲉⲧⲉⲧⲛ̅ ⲣ̅ ⲟⲩ ⲙ̅ ⲡⲉⲓ̈ ⲙⲁ̅ ϩⲛ̅ ⲛⲉⲓ̈ ⲕⲟⲗⲁⲥⲓⲥ ⲛ ⲁⲧ 
<ed_line n="9"/>ⲱϫⲛ̅ · ⲙⲏ̅ ⲛ̅ⲧⲱⲧⲛ̅ ⲁⲛ ⲛⲉⲧ ⲫⲟⲣⲉⲓ̈ ⲙ̅ ⲡⲉⲥⲭⲏⲙⲁ̅ ⲛ 
<ed_line n="10"/>ⲧⲙⲛ̅ⲧⲉⲩⲥⲉⲃⲏⲥ ϩⲙ̅ ⲡⲕⲟⲥⲙⲟⲥ · 
<ed_line n="11"/><hi rend="ekthetic">Ⲱ̅</hi> ⲟⲩⲛⲟϭ ⲡⲉ ⲡϣⲓⲡⲉ ⲉⲧ ⲙ̅ⲙⲁⲩ · ⲉⲙⲛ̅ ϩⲁⲏ̅ ⲟⲩⲏϩ 
<ed_line n="12"/>ⲛ̅ⲥⲱϥ · ⲁⲗⲗⲁ ⲉϥⲙⲏⲛ ⲉ ⲃⲟⲗ ⲛ̅ ϣⲁ ⲉⲛⲉϩ · ⲉⲛⲉⲥ

</cb>
<cb n="2"><ed_line n="13"/>ϣⲱⲡⲉ ⲇⲉ ⲱ̅ ⲛⲁⲙⲉⲣⲁⲧⲉ ⲉ ⲧⲣⲉ ⲡⲛⲟⲩⲧⲉ ⲕⲁ ⲧⲉⲓ̈ ⲛⲟϭ 
<ed_line n="14"/>ⲙ̅ ⲙⲛ̅ⲧⲧⲁⲗⲁⲓⲡⲱⲣⲟⲥ ⲉ ⲧⲁϩⲟⲛ · ⲁⲗⲗⲁ ⲙⲁⲣⲛ̅ ⲁⲅⲱ
<ed_line n="15"/>ⲛⲓⲍⲉ ⲛ̅ⲧⲟϥ ϩⲛ̅ ⲧⲉⲛϭⲟⲙ ⲧⲏⲣⲥ̅ ⲉ ⲧⲣⲉ ⲛϫⲡⲟ̅ ⲛⲁⲛ ⲙ̅ 
<ed_line n="16"/>ⲡⲛⲟϭ ⲛ ⲉⲟⲟⲩ ⲙ̅ ⲡⲙⲁ̅ ⲉⲧ ⲙ̅ⲙⲁⲩ ⲡⲁⲓ̈ ⲉⲣⲉ ⲛⲉⲧ 
<ed_line n="17"/>ⲟⲩⲁⲁⲃ ⲧⲏⲣⲟⲩ ⲫⲟⲣⲉⲓ ⲙ̅ⲙⲟϥ · 
<ed_line n="18"/><hi rend="ekthetic">Ϣⲗⲏⲗ</hi> ⲱ̅ ⲛⲁ ⲙⲉⲣⲁⲧⲉ ⲉ ⲧⲣⲉ ⲛϫⲓⲧϥ̅ ⲉ ⲃⲟⲗ ϫⲉ 

</cb>
</pb>
<pb xml:id="100a">
<cb n="1"><ed_line n="19"/>ⲟⲩⲉⲟⲟⲩ ⲡⲉ · ⲉϥⲙⲏⲛ ⲉ ⲃⲟⲗ ⲛ̅ ϣⲁ ⲉⲛⲉϩ · 
<ed_line n="20"/><hi rend="ekthetic">Ⲙⲁⲣⲛ̅</hi> ⲙⲉⲧⲁⲛⲟⲓ̈ ⲟⲩⲛ ⲱ̅ ⲛⲁ ⲙⲉⲣⲁⲧⲉ · ⲁⲩⲱ ⲛⲁ 
<ed_line n="21"/>ⲥⲛⲏⲩ ⲛ̅ⲧⲛ̅ϭⲱ ⲉⲛⲣⲓⲙⲉ ⲛ̅ ⲛⲁⲩ ⲛⲓⲙ · ⲙ̅ⲡⲉ ⲙⲧⲟ̅ ⲉ 
<ed_line n="22"/>ⲃⲟⲗ ⲙ̅ ⲡⲥⲱⲧⲏⲣ ϣⲁⲛⲧⲉ ⲧⲉϥⲥⲙⲏ̅ ⲧⲁϩⲟⲛ ϩⲛ̅ ⲟⲩⲣⲁϣⲉ · 
<ed_line n="23"/>ϫⲉ ⲛⲉⲧⲛ̅ ⲛⲟⲃⲉ ⲕⲏ̅ ⲛⲏⲧⲛ̅ ⲉ ⲃⲟⲗ · ⲡⲣⲓⲙⲉ ⲅⲁⲣ ⲛ 
<ed_line n="24"/>ⲧ̅ⲙⲉⲧⲁⲛⲟⲓⲁ ϣⲁϥϯ ⲙⲛ̅ⲧ̅ϣⲁⲛⲁϩⲧⲏϥ ⲙ̅ ⲡⲛⲟⲩⲧⲉ ⲉ 

</cb>
<cb n="2"><ed_line n="25"/>ⲧⲣⲉ ϥϭⲱϣⲧ̅ ⲉ ϫⲱⲕ · ⲛϥ̅ⲛⲁ̅ ⲛⲁⲕ · ⲡⲣⲓⲙⲉ ⲛ ⲧ̅ⲙⲉⲧ
<ed_line n="26"/>ⲁⲛⲟⲓⲁ ⲡⲉ ϣⲁϥ ⲧⲣⲉ ⲡⲉ ⲡⲛ̅ⲁ̅ ⲉⲧ ⲟⲩⲁⲁⲃ ⲡⲱⲧ̅ ⲉ ϩⲟⲩⲛ 
<ed_line n="27"/>ⲉ ⲡⲣⲱⲙⲉ ⲛϥ̅ⲟⲩⲱϩ ⲛ̅ ϩⲏⲧϥ̅ · ϩⲓⲧⲙ̅ ⲡⲣⲓⲙⲉ ⲛ ⲧ̅ⲙⲉⲧ
<ed_line n="28"/>ⲁⲛⲟⲓⲁ ϣⲁⲣⲉ ⲡⲛⲟⲩⲧⲉ ⲧⲣⲉⲕ ⲣ̅ ⲃⲣ̅ⲣⲉ ⲛ̅ ⲕⲉ ⲥⲟⲡ̅ · 
<ed_line n="29"/>ⲛϥ̅ⲕⲧⲟ̅ ⲛⲁⲕ ⲙ̅ ⲡⲕⲁⲣⲡⲟⲥ ⲛ̅ ⲛⲉⲕϩⲓⲥⲉ ⲉϥⲟⲩⲟϫ · 
<ed_line n="30"/><hi rend="ekthetic">Ⲙ</hi> ⲁⲣⲉ ⲣⲓⲙⲉ ⲅⲁⲣ ϣⲱⲡⲉ ⲭⲱⲣⲓⲥ ⲕⲱⲗϫ̅ ⲛ̅ ϩⲏⲧ̅ · 

</cb>
</pb>
<pb xml:id="100b">
<cb n="1"><ed_line n="31"/>ⲙ ⲁⲣⲉ ⲕⲱⲗϫ̅ ⲇⲉ ⲛ̅ ϩⲏⲧ̅ ϣⲱⲡⲉ ⲛ̅ ⲛⲉⲧ ⲉⲓⲣⲉ ⲙ̅ 
<ed_line n="32"/>ⲡⲉⲩⲃⲓⲟⲥ ϩⲛ̅ ⲟⲩⲥⲡⲁⲧⲁⲗⲓⲁ ⲙⲛ̅ ⲟⲩϫⲓ ϩⲣⲁϥ · ⲟⲩⲇⲉ 
<ed_line n="33"/>ⲙ ⲁⲣⲉ ⲙⲉⲧⲁⲛⲟⲓⲁ ⲟⲩⲱϩ ϩⲙ̅ ⲡⲣⲱⲙⲉ ⲉⲧ ⲥⲁⲛⲁϣⲧ̅ 
<ed_line n="34"/>ϩⲛ̅ ⲧⲁⲡⲁⲧⲏ̅ · ⲁⲗⲗⲁ ϩⲓⲧⲙ̅ ⲡϩⲓⲥⲉ ⲛ ⲧ̅ⲛⲏⲥⲧⲓⲁ ⲙⲛ̅ 
<ed_page n="11"/>
<ed_line n="1"/>ⲡⲉⲑ ⲕⲟ̅ ⲛ ⲧ̅ⲥⲁⲣⲝ · ϣⲁⲣⲉ ⲡⲉⲕϩⲏⲧ̅ ⲑⲃ̅ⲃⲓⲟ̅ ⲛⲅ̅ ϣⲓⲛⲉ 
<ed_line n="2"/>ⲛ̅ⲥⲁ ⲧⲙⲉⲧⲁⲛⲟⲓⲁ · ⲛⲅ̅ ⲁϣⲁϩⲟⲙ ⲉϫⲛ̅ ⲛⲉⲕⲛⲟⲃⲉ · 
<ed_line n="3"/><hi rend="ekthetic">Ⲧⲉⲛⲟⲩ</hi> ϭⲉ ⲱ̅ ⲛⲁ ⲙⲉⲣⲁⲧⲉ ⲙⲁⲣⲛ̅ ϥⲓ ⲡⲣⲟⲟⲩϣ ϩⲁ 

</cb>
<cb n="2"><ed_line n="4"/>ⲡⲉⲛⲱⲛ̅ϩ̅ ⲛ̅ ⲛⲁⲩ ⲛⲓⲙ ϩⲱⲥ ⲉⲩⲥⲟⲡⲥ̅ ⲙ̅ⲙⲟⲛ ⲉ ⲃⲟⲗ 
<ed_line n="5"/>ϩⲓⲧⲙ̅ ⲡϫⲟⲉⲓⲥ ⲉ ⲣ̅ ⲡⲓⲥⲧⲟⲥ · ϭⲱϣⲧ̅ ⲉ ⲡⲉⲛϫⲟⲉⲓⲥ ⲁⲩⲱ 
<ed_line n="6"/>ⲡⲉⲛⲥⲱⲧⲏⲣ ⲓⲥ̅ ϫⲉ ⲁϥϣⲡ̅ ⲟⲩⲏⲣ ϩⲓⲥⲉ ϩⲁ ⲣⲟⲛ · 
<ed_line n="7"/><hi rend="ekthetic">Ⲟⲩ</hi> ⲅⲁⲣ ⲡⲉ ⲡⲡⲉⲑⲟⲟⲩ ⲉⲛⲧ ⲁϥⲁⲁϥ · ⲏ̅ ⲛⲓⲙ ϩⲙ̅ 
<ed_line n="8"/>ⲡⲥⲱⲛⲧ̅ ⲧⲏⲣϥ̅ ⲡⲉⲧ ⲛⲁϫⲡⲓⲟϥ ⲉⲧⲃⲉ ⲛⲟⲃⲉ · ⲁⲗⲗⲁ ⲛ̅ 
<ed_line n="9"/>ⲧⲁϥϣⲉⲡ ⲛⲁⲓ̈ ⲧⲏⲣⲟⲩ ⲉⲧⲃⲏⲏⲧⲛ̅ ⲁⲛⲟⲛ ⲛ̅ ⲣⲉϥⲣ̅ⲛⲟⲃⲉ 

</cb>
</pb>
<pb xml:id="101a">
<cb n="1"><ed_line n="10"/>ϫⲉ ϫⲉ ⲕⲁⲥ ⲉϥⲉⲭⲁⲣⲓⲍⲉ ⲛⲁⲛ ⲙ̅ ⲡⲉⲓ̈ ⲛⲟϭ ⲛ ⲟⲩϭⲁⲓ̈ 
<ed_line n="11"/>ⲛ̅ⲧⲉ ⲧⲙⲉⲧⲁⲛⲟⲓⲁ · 
<ed_line n="12"/><hi rend="ekthetic">Ⲙⲁⲣⲉ</hi> ⲛ̅ ⲃⲁⲗ ⲙ̅ ⲡⲉⲧⲛ̅ ϩⲏⲧ̅ ⲉⲓ̈ⲱⲣϩ̅ ⲛ ⲛ̅ ⲉⲓ̈ϥⲧ̅ ⲉⲧ 
<ed_line n="13"/>ⲟϥⲧ̅ ⲉⲛⲉϥϭⲓϫ ⲉⲧ ⲟⲩⲁⲁⲃ · ⲉϥⲁϣⲉ ⲉ ⲡϣⲉ ⲙ̅ ⲡⲉⲥ⳨ⲟ̅ⲥ̅ 
<ed_line n="14"/>ϩⲁ ⲛⲉⲛ ⲛⲟⲃⲉ · ⲙⲛ̅ ⲡⲉϥⲥⲡⲓⲣ ⲉⲛⲧ ⲁⲩⲕⲟⲟⲛⲥϥ̅ ⲛ̅ 
<ed_line n="15"/>ⲟⲩⲗⲟⲛⲭⲏ̅ ⲉϥϣⲟⲩⲟ̅ ⲉ ⲃⲟⲗ ⲛ̅ ⲟⲩⲥⲛⲟϥ ⲙⲛ̅ ⲟⲩⲙⲟⲟⲩ · 

</cb>
<cb n="2"><ed_line n="16"/>ⲙⲛ̅ ⲡⲕⲁϣⲉ ⲛ̅ ⲧ ⲁⲩⲣⲱϩⲧ̅ ⲙ̅ⲙⲟϥ ⲉϫⲛ̅ ⲧⲉϥⲁⲡⲉ · ⲙⲛ̅ 
<ed_line n="17"/>ⲡϩⲏⲡⲉⲣⲉⲧⲏⲥ ⲛ ⲁⲧ ϣⲓⲡⲉ ⲉⲛⲧ ⲁϥϩⲓⲟⲩⲉ ⲉ ϩⲟⲩⲛ 
<ed_line n="18"/>ϩⲙ̅ ⲡⲉϥϩⲟ̅ · ⲛⲉϥⲕⲁⲣⲁⲉⲓⲧ ⲡⲉ · ⲁⲩⲱ ⲉⲛⲉϥⲟⲃⲉ ϩⲓ 
<ed_line n="19"/>ⲡⲉⲥ⳨ⲟ̅ⲥ̅ · ⲉⲙⲡ̅ ⲟⲩϣⲁⲛⲁϩⲧⲏⲩ ϩⲁ ⲣⲟϥ · 
<ed_line n="20"/><hi rend="ekthetic">Ⲁⲗⲗⲁ</hi> ⲛ̅ⲧⲁⲩ ⲣ̅ ⲡ ⲕⲉ ⲥⲟϥ ⲛ̅ ⲟⲩϩⲙ̅ϫ ⲙⲛ̅ ⲟⲩⲥⲓϣⲉ 
<ed_line n="21"/>ϩⲙ̅ ⲡⲉϥⲉⲓⲃⲉ̅ · ϩⲙ̅ ⲡⲧⲣⲉϥ ϫⲉⲕ ⲛⲁⲓ̈ ⲧⲏⲣⲟⲩ ⲉ ⲃⲟⲗ 

</cb>
</pb>
<pb xml:id="101b">
<cb n="1"><ed_line n="22"/>ⲉϥϥⲓ ⲉ ⲣⲟϥ ϩⲛ̅ ⲟⲩⲙⲛⲧ̅ϩⲁⲣϣ̅ ϩⲏⲧ̅ · ⲙⲛ̅ ⲟⲩⲙⲛⲧ̅
<ed_line n="23"/>ⲙⲁⲓ̈ⲣⲱⲙⲉ ⲉϥⲟⲩⲱϣ ⲉ ⲧⲣⲉ ⲛ ϣⲱⲡⲉ ⲛⲁϥ ⲛ̅ ⲕⲟⲓⲛⲱ
<ed_line n="24"/>ⲛⲟⲥ · ϩⲛ̅ ⲛⲉϥϩⲓⲥⲉ ϫⲉ ⲕⲁⲥ ⲉⲛⲁⲕⲗⲏⲣⲟⲛⲟⲙⲉⲓ ⲛⲙ̅ⲙⲁϥ 
<ed_line n="25"/>ⲉ ⲧⲉϥⲙⲛ̅ⲧⲉⲣⲟ̅ ⲉⲧ ϩⲛ̅ ⲙ̅ ⲡⲏⲩⲉ : 
<ed_line n="26"/><hi rend="ekthetic">Ⲡⲉϫⲁϥ</hi> ϫⲉ ⲡⲉⲧ ⲙⲉ̅ ⲙ̅ⲙⲟⲓ̈ ⲙⲁⲣⲉϥ ⲁⲡⲁⲣⲛⲁ ⲙ̅ⲙⲟϥ 
<ed_line n="27"/>ⲛϥ̅ϥⲓ ⲙ̅ ⲡⲉϥ ⲥ⳨ⲟ̅ⲥ̅ ⲛϥ̅ⲟⲩⲁϩϥ̅ ⲛ̅ⲥⲱⲓ̈ · ϥⲥⲟⲟⲩⲛ ϩⲱⲱϥ 
<ed_line n="28"/>ⲟⲛ ⲛ̅ϭⲓ ⲁⲡⲟⲥⲧⲟⲗⲟⲥ ⲉⲧ ⲟⲩⲁⲁⲃ ⲡⲁⲩⲗⲟⲥ ⲙ̅ ⲡⲧⲁⲓ̈ⲟ̅ 

</cb>
<cb n="2"><ed_line n="29"/>ⲙ̅ ⲡⲉⲥ⳨ⲟ̅ⲥ̅ · ⲉⲧⲃⲉ ⲡⲁⲓ̈ ϥ̅ ⲱϣ ⲉ ⲃⲟⲗ ⲉϥ ϫⲱ ⲙ̅ⲙⲟⲥ 
<ed_line n="30"/>ϫⲉ ⲛⲉ ϣⲱⲡⲉ ⲁⲛⲟⲕ ⲉⲧⲣⲁϣⲟⲩ ⲙ̅ⲙⲟⲓ̈ ⲉⲙⲏⲧⲧⲉⲓ ϩⲙ̅ 
<ed_line n="31"/>ⲡⲉⲥ⳨ⲟ̅ⲥ̅ ⲙ̅ ⲡⲉⲛϫⲟⲉⲓⲥ ⲓⲥ̅ ⲡⲉⲭⲥ̅ : ⲡⲁⲓ̈ ⲉⲛⲧ ⲉⲩⲥ⳨ⲟⲩ 
<ed_line n="32"/>ⲛⲁⲓ̈ ⲙ̅ ⲡⲕⲟⲥⲙⲟⲥ ⲉ ⲃⲟⲗ ϩⲓ ⲧⲟⲟⲧϥ̅ ⲁⲩⲱ ⲁⲛⲟⲕ ϩⲱⲱⲧ̅ 
<ed_line n="33"/>ⲟⲛ ⲙ̅ ⲡⲕⲟⲥⲙⲟⲥ · ⲁⲩⲱ ⲟⲛ ϥ̅ϫⲱ ⲙ̅ⲙⲟⲥ ϫⲉ ⲁⲩⲥ⳨ⲟⲩ 
<ed_line n="34"/>ⲙ̅ⲙⲟⲓ̈ ⲙⲛ̅ ⲡⲉⲭ̅ⲥ̅ : 
<ed_page n="12"/>
<ed_line n="1"/><hi rend="ekthetic">Ⲁⲛⲟⲕ</hi> ⲇⲉ ϯⲟⲛϩ̅ ⲁⲛ ⲡⲉⲭ̅ⲥ̅ ⲇⲉ ⲟ̅ⲛϩ̅ ⲛ̅ ϩⲏⲧ̅ · ⲁⲩⲱ 

</cb>
</pb>
<pb xml:id="102a">
<cb n="1"><ed_line n="2"/>ⲟⲛ ϫⲉ ⲁϫⲛ̅ ϩⲓⲥⲉ ⲟⲩⲁⲧϭⲟⲙ ⲡⲉ ⲣ̅ⲁⲛⲁϥ ⲙ̅ ⲡⲛⲟⲩⲧⲉ · 
<ed_line n="3"/>ⲁⲩⲱ ⲟⲛ ϫⲉ ⲉϣϫⲉ ⲧⲉ ⲧⲛ̅ϣⲡ̅ ϩⲓⲥⲉ ⲛⲙ̅ⲙⲁϥ ⲉⲓ̈ⲉ 
<ed_line n="4"/>ⲧⲛ̅ⲛⲁⲣ̅ ⲣ̅ⲣⲟⲟ ⲛ ⲛⲙ̅ⲙⲁϥ · 
<ed_line n="5"/><hi rend="ekthetic">Ⲉⲧⲃⲉ</hi> ⲡⲁⲓ̈ ϭⲉ ⲱ̅ ⲛⲁ ⲙⲉⲣⲁⲧⲉ ⲙⲁⲣⲛ̅ ⲛⲏⲫⲉ ⲛ̅ⲧⲛ̅
<ed_line n="6"/>ⲣⲟⲉⲓⲥ ϫⲉ ⲡⲉⲛ ⲁⲛⲧⲓⲇⲓⲕⲟⲥ ⲡⲇⲓⲁⲃⲟⲗⲟⲥ ⲙⲟⲟϣⲉ 
<ed_line n="7"/>ⲉϥⲗ̅ϩⲏⲙ ⲛ̅ ⲑⲉ ⲛⲓⲙⲟⲩⲓ̈ · ⲉϥϣⲓⲛⲉ ⲛ̅ⲥⲁ ⲱⲙⲕ̅ ⲛ̅ 
<ed_line n="8"/>ⲛⲉⲛⲯⲩⲭⲏ · ⲉϥⲟⲩⲱϣ ⲉ ⲁⲁⲛ ⲛ̅ ϣⲙ̅ⲙⲟ̅ ⲉ ⲛⲉⲓ̈ ⲛⲟϭ 

</cb>
<cb n="2"><ed_line n="9"/>ⲛ ⲁ ⲅⲁⲑⲟⲛ · ⲛⲁⲓ̈ⲁⲧⲟⲩ ϭⲉ ⲛⲉⲧ ⲛⲁⲁϩ ⲉ ⲣⲁⲧⲟⲩ ⲉ 
<ed_line n="10"/>ⲣⲟϥ ⲉⲩϫⲟⲟⲣ · ϩⲛ̅ ⲧⲡⲓⲥⲧⲓⲥ · ϫⲉ ⲛ̅ⲧⲟⲟⲩ ⲛⲉⲧ ⲛⲁϫⲓ 
<ed_line n="11"/>ⲉⲟⲟⲩ ⲙⲛ̅ ⲓⲥ̅ · ⲕⲁⲧⲁ ⲑⲉ ⲉⲛ ⲧ ⲁϥϫⲟⲟⲥ ϫⲉ ⲛ̅ⲧⲱⲧⲛ̅ 
<ed_line n="12"/>ⲛⲉ ⲛⲧ ⲁⲩϩⲩⲡⲟⲙⲓⲛⲉ ⲛⲙ̅ⲙⲁⲓ̈ ϩⲛ̅ ⲛⲁ ⲡⲓⲣⲁⲥⲙⲟⲥ · 
<ed_line n="13"/><hi rend="ekthetic">Ⲁⲛⲟⲕ</hi> ϩⲱ ϯⲥⲙⲓⲛⲉ ⲙ̅ⲙⲟⲥ ⲛⲙ̅ⲙⲏⲧⲛ̅ ⲕⲁⲧⲁ ⲑⲉ 
<ed_line n="14"/>ⲛ̅ⲧⲁ ⲡⲁ ⲉⲓ̈ⲱⲧ̅ ⲥⲙⲓⲛⲉ ⲛⲙ̅ⲙⲁⲓ̈ ⲛ̅ ⲟⲩⲙⲛ̅ⲧⲉⲣⲟ̅ ϫⲉ 

</cb>
</pb>
<pb xml:id="102b">
<cb n="1"><ed_line n="15"/>ⲧⲉⲧⲛⲁⲟⲩⲱⲙ ⲧⲉⲧⲛ̅ⲥⲱ̅ ⲛⲙ̅ⲙⲁⲓ̈ ϩⲓϫⲛ̅ ⲧⲁ ⲧⲣⲁⲡⲉⲍⲁ̅ 
<ed_line n="16"/>ϩⲛ̅ ⲧⲁⲙⲛⲧ̅ⲉⲣⲟ̅ · ⲱ̅ ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥϣⲡ̅ ϩⲓⲥⲉ ϩⲛ̅ 
<ed_line n="17"/>ϩⲉⲛⲛⲏⲥⲧⲓⲁ ⲙⲛ̅ ϩⲉⲛϣⲗⲏⲗ ⲙⲛ̅ ϩⲉⲛⲟⲩϣⲏ ⲛ̅ ⲣⲟⲉⲓⲥ 
<ed_line n="18"/>ⲙⲛ̅ ϩⲉⲛⲁϣⲁϩⲟⲙ · ϫⲉ ϥⲛⲁⲛⲟϫϥ̅ ⲛϥ̅ⲟⲩⲱⲙ ⲛϥ̅ⲥⲱ̅ 
<ed_line n="19"/>ϩⲙ̅ ⲡⲇⲓⲡⲛⲟⲛ ⲛ̅ ⲛⲉⲧ ⲟⲩⲁⲁⲃ ⲛ̅ ⲟⲩⲡⲁⲣϩⲏⲥⲓⲁ · 
<ed_line n="20"/><hi rend="ekthetic">Ⲛⲁⲓ̈ⲁⲧϥ̅</hi> ⲙ̅ ⲡⲉ ⲛⲧⲁϥϣⲱⲡⲉ ⲛ̅ ⲛⲁⲏⲧ̅ · ⲉϥⲙⲉ̅ ⲙ̅ 

</cb>
<cb n="2"><ed_line n="21"/>ⲡⲉⲧ ϩⲓⲧⲟⲩⲱϥ ϩⲛ̅ ⲟⲩⲁⲅⲁⲡⲏ̅ ⲛ̅ⲧⲉ ⲡⲛⲟⲩⲧⲉ · ϫⲉ ϥ 
<ed_line n="22"/>ⲛⲁϣⲱⲡⲉ ⲉⲩⲥⲟⲗⲥⲗ̅ ⲙ̅ⲙⲟϥ ϩⲛ̅ ⲕⲟⲩⲛϥ̅ ⲛ ⲁⲃⲣⲁϩⲁⲙ 
<ed_line n="23"/>ϩⲛ̅ ⲧⲙⲛ̅ⲧⲉⲣⲟ̅ ⲛ ⲙ̅ ⲡⲏⲩⲉ · ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥⲥⲉⲓ 
<ed_line n="24"/>ⲛ̅ ⲣⲓⲙⲉ ⲉϫⲛ̅ ⲛⲉϥⲛⲟⲃⲉ ⲉⲛⲧ ⲁϥⲁⲁⲩ ϫⲉ ϥⲛⲁⲣ̅ ⲃⲟⲗ ⲉ 
<ed_line n="25"/>ⲡⲙⲁ̅ ⲙ̅ ⲡⲣⲓⲙⲉ ⲙⲛ̅ ⲡϭϩϭϩ̅ ⲛ ⲛ̅ ⲟⲃϩⲉ · 
<ed_line n="26"/><hi rend="ekthetic">Ⲛⲁⲓ̈ⲁⲧϥ̅</hi> ⲙ̅ ⲡⲉⲛⲧⲁϥⲣ̅ ϩⲏⲃⲉ ⲉϫⲛ̅ ⲛⲉϥⲛⲟⲃⲉ ϫⲉ 

</cb>
</pb>
<pb xml:id="103a">
<cb n="1"><ed_line n="27"/>ⲉϥⲛⲁⲉⲩⲫⲣⲁⲛⲉ ⲙ̅ ⲡⲛⲟⲩⲧⲉ ⲙⲛ̅ ⲛⲉϥⲁⲅⲅⲉⲗⲟⲥ ϩⲙ̅ 
<ed_line n="28"/>ⲡⲁⲓⲱⲛ ⲙ̅ ⲡⲟⲩⲟⲉⲓⲛ · ⲛⲁⲓ̈ⲁⲧϥ̅ ⲙ̅ ⲡⲉ ⲛⲧⲁϥϯ ⲙ̅ ⲡⲉϥ
<ed_line n="29"/>ⲟⲉⲓⲕ ⲙ̅ ⲡⲉⲧ ϩⲕⲁⲉⲓⲧ̅ ϫⲉ ϥⲛⲁⲥⲉⲓ ⲙ̅ ⲡⲟⲉⲓⲕ ⲙ̅ ⲡⲱⲛϩ̅ 
<ed_line n="30"/>ϩⲛ̅ ⲙ̅ ⲡⲏⲩⲉ · 
<ed_line n="31"/><hi rend="ekthetic">Ⲛⲁⲓ̈ⲁⲧϥ̅</hi> ⲙ̅ ⲡⲉ ⲛⲧⲁϥϩⲱⲃⲥ̅ ⲙ̅ ⲡⲉⲧ ⲕⲏ ϩⲁ ϩⲏⲩ ϫⲉ 
<ed_line n="32"/>ⲥⲉⲛⲁϩⲱⲃⲥ̅ ⲉ ⲃⲟⲗ ⲉϫⲛ̅ ⲛⲉϥⲛⲟⲃⲉ ⲙ̅ ⲡⲉϩⲟⲟⲩ ⲙ̅ ⲡϩⲁⲡ̅ · 
<ed_line n="33"/>ⲛⲁⲓ̈ⲁⲧϥ̅ ⲙ̅ ⲡⲉⲧ ⲛⲁ̅ ⲛ ⲛ̅ ϩⲏⲕⲉ ϫⲉ ⲛ̅ⲧⲟϥ ⲡ ⲉⲧ ⲟⲩ

</cb>
<cb n="2"><ed_line n="34"/>ⲛⲁ̅ⲛⲁ̅ ⲛⲁϥ · ⲁⲩⲱ ϥⲛⲁⲣ̅ ⲙ̅ϣⲁ̅ ⲛ̅ ⲥⲱⲧⲙ̅ ⲉ ⲧⲉⲓ̈ ⲥⲙⲏ ⲛ̅ 
<ed_page n="13"/>
<ed_line n="1"/>ⲣⲁϣⲉ ϩⲓ ⲟⲩⲟⲩⲛⲟϥ ϫⲉ ⲁⲙⲏⲉⲓⲛ ⲛⲉⲧ ⲥⲙⲁⲙⲁⲁⲧ̅ ⲛ̅ⲧⲉ 
<ed_line n="2"/>ⲡⲁ ⲉⲓⲱⲧ̅ ⲛ̅ⲧⲉⲧⲛ̅ ⲕⲗⲏⲣⲟⲛⲟⲙⲉⲓ ⲛ ⲧ̅ⲙⲛⲧ̅ⲉⲣⲟ̅ ⲉⲛⲧ 
<ed_line n="3"/>ⲁⲩⲥⲃ̅ⲧⲱⲧⲥ̅ ⲛⲏⲧⲛ̅ ϫⲓⲛ ⲛ ⲧ̅ⲕⲁⲧⲁⲃⲟⲗⲏ ⲙ̅ ⲡⲕⲟⲥ
<ed_line n="4"/>ⲙⲟⲥ · 
<ed_line n="5"/><hi rend="ekthetic">Ⲁⲩⲱ</hi> ⲟⲛ ϥ̅ϫⲱ ⲙ̅ⲙⲟⲥ ϫⲉ ⲡⲉⲧ ⲛⲁⲧⲥⲉ ⲟⲩⲁ̅ ⲛ̅ ⲛⲉⲓ̈ 
<ed_line n="6"/>ⲕⲟⲩⲓ̈ ⲛ ⲟⲩϫⲱ̅ ⲙ̅ ⲙⲟⲩ ⲛ ⲱⲣϣ̅ ⲙ̅ⲙⲁⲧⲉ ϩⲁⲙⲏⲛ ϯϫⲱ 

</cb>
</pb>
<pb xml:id="103b">
<cb n="1"><ed_line n="7"/>ⲙ̅ⲙⲟⲥ ⲛⲏⲧⲛ̅ ϫⲉ ⲛⲉϥⲥⲱ ⲣⲙ̅ ⲛ̅ϭⲓ ⲡⲉϥⲃⲉⲕⲉ · ⲛⲁⲓ̈ⲁⲧϥ̅ 
<ed_line n="8"/>ⲙ̅ ⲡⲉ ⲛⲧ ⲁϥⲕⲱ̅ ⲉ ⲃⲟⲗ ⲙ̅ ⲡⲉⲧ ϩⲓⲧⲟⲩⲱϥ ϩⲙ̅ ⲡ ⲧⲣⲉϥ 
<ed_line n="9"/>ⲣ̅ ⲛⲟⲃⲉ ⲉ ⲣⲟϥ · ϫⲉ ⲥⲉⲛⲁⲡⲱϩ ⲙ̅ ⲡⲉⲭⲓⲣⲟⲅⲣⲁⲫⲟⲛ 
<ed_line n="10"/>ⲉⲧ ⲉ ⲣⲟϥ · ⲁⲩⲱ ⲟⲛ ⲉⲧ ⲁ ⲣⲟϥ ⲛ̅ ⲟⲩⲟⲛ ⲛⲓⲙ · 
<ed_line n="11"/><hi rend="ekthetic">Ⲛⲁⲓ̈ⲁⲧⲟⲩ</hi> ⲛ̅ ⲛⲉⲧ ⲛⲁⲣ̅ ⲁⲙⲁ ⲣ̅ ⲉ ⲧⲉⲕⲕⲗⲏⲥⲓⲁ ⲉ 
<ed_line n="12"/>ϩⲧⲟⲟⲩⲉ ⲛ̅ ⲣⲟⲩϩⲉ · ⲙ̅ ⲙⲏⲏⲛⲉ · ⲛ̅ ϩⲟⲩⲟ̅ ⲇⲉ ⲙ̅ ⲡⲛⲁⲩ 
<ed_line n="13"/>ⲛ̅ ϫⲓ ⲉ ⲃⲟⲗ ϩⲛ̅ ⲙ̅ ⲙⲏⲥⲧⲏⲣⲓⲟⲛ ⲉⲧ ⲟⲩⲁⲁⲃ · ⲙ̅ 

</cb>
<cb n="2"><ed_line n="14"/>ⲡⲥⲱⲙⲁ̅ ⲙⲛ̅ ⲡⲉⲥⲛⲟϥ ⲙ̅ ⲡϫⲟⲉⲓⲥ ⲓ̅ⲥ̅ ⲡⲉⲭ̅ⲥ̅ : ϫⲉ 
<ed_line n="15"/>ϥⲛⲁϣⲱⲡⲉ ⲉϥⲧⲏϩ ⲙⲛ̅ ⲛ̅ ⲁⲅⲅⲉⲗⲟⲥ ϩⲣⲁⲓ̈ ϩⲛ̅ ⲙ̅ ⲡⲏⲩⲉ 
<ed_line n="16"/>ⲉϥⲛⲁⲩ ⲉ ⲣⲟⲟⲩ ⲛ̅ ϩⲟ̅ ϩⲓ ϩⲟ̅ · ⲉϥⲟⲩⲱϣⲃ̅ ⲛⲙ̅ⲙⲁⲩ ⲛ̅ 
<ed_line n="17"/>ⲧⲁⲡⲣⲟ̅ ϩⲓ ⲧⲁⲡⲣⲟ̅ ϩⲛ̅ ⲧⲉⲩⲁⲥⲡⲉ ϫⲉ ⲁⲗⲏⲗⲟⲩⲉⲓⲁ · 
<ed_line n="18"/><hi rend="ekthetic">Ⲉⲧⲃⲉ</hi> ⲡⲁⲓ̈ ϭⲉ ⲱ̅ ⲛⲁ ⲙⲉⲣⲁⲧⲉ ⲙ̅ⲡⲣ̅ ⲧⲣⲉ ⲛϯ ϩⲓⲛⲏⲃ 
<ed_line n="19"/>ⲛ̅ ⲛⲉⲛⲃⲁⲗ ⲟⲩⲇⲉ ϩⲣⲉⲕⲣⲓⲕⲉ ⲛ̅ ⲛⲉⲛⲃⲟⲩϩⲉ · ⲙ̅ ⲡⲉϩⲟⲟⲩ 

</cb>
</pb>
<pb xml:id="104a">
<cb n="1"><ed_line n="20"/>ⲙⲛ̅ ⲧⲉⲩϣⲏ · ϫⲉ ⲕⲁⲥ ⲉⲕⲉ ⲣ̅ ⲃⲟⲗ ⲉ ⲡⲉⲑⲟⲟⲩ ⲛⲓⲙ : 
<ed_line n="21"/>ϥ̅ϭⲟⲣ̅ϭ̅ ⲅⲁⲣ ⲉ ⲣⲟⲛ ⲛ̅ϭⲓ ⲡϫⲁϫⲉ · ⲁⲩⲱ ϥⲛⲁⲉⲓ̈ ⲛⲁⲛ 
<ed_line n="22"/>ϩⲛ̅ ⲟⲩⲙⲏⲏϣⲉ ⲛ̅ ⲕⲟⲧⲥ̅ · ⲉϥ ⲧⲙ̅ ⲉⲓ̈ ϩⲛ̅ ⲟⲩⲁⲙⲉⲗⲓⲁ 
<ed_line n="23"/>ϥⲛⲁⲉⲓ̈ ϩⲛ ⲟⲩⲟⲃϣ̅ⲥ̅ · 
<ed_line n="24"/><hi rend="ekthetic">Ⲉϥ</hi> ⲧⲙ̅ ⲉⲓ̈ ϩⲛ̅ ⲟⲩⲙⲛⲧ̅ϫⲁⲥⲓ ϩⲏⲧ̅ · ϥⲛⲁⲉⲓ̈ ϩⲛ̅ ⲟⲩ
<ed_line n="25"/>ϭⲱⲛⲧ̅ · ⲉϥ ⲧⲙ̅ ⲉⲓ̈ ϩⲛ̅ ⲟⲩⲉⲟⲟⲩ ⲉϥϣⲟⲩⲉⲓⲧ̅ ϥⲛⲁⲉⲓ̈ ϩⲛ̅ 
<ed_line n="26"/>ⲟⲩⲡⲟⲣⲛⲓⲁ · ⲉϥ ⲧⲙ̅ ⲉⲓ̈ ϩⲛ̅ ⲟⲩⲕⲱϩ ϥⲛⲁⲉⲓ̈ ϩⲛ̅ 
<ed_line n="27"/>ⲟⲩⲙⲟⲥⲧⲉ · 

</cb>
<cb n="2"><ed_line n="28"/><hi rend="ekthetic">Ⲉϥ</hi> ⲧⲙ̅ ⲉⲓ̈ ϩⲛ̅ ⲟⲩⲡⲟⲛⲏⲣⲓⲁ ⲉϥⲛⲁⲉⲓ̈ ϩⲛ̅ ⲟⲩⲕⲣⲙ̅ · 
<ed_line n="29"/>ⲉϥ ⲧⲙ̅ ⲉⲓ̈ ϩⲛ̅ ⲟⲩϫⲓⲟⲩⲉ ϥⲛⲁⲉⲓ̈ ϩⲛ̅ ⲟⲩⲁⲛⲁϣ ⲛ̅ ⲛⲟⲩϫ 
<ed_line n="30"/>ⲙⲛ̅ ϩⲉⲛϭⲟⲗ · ⲉϥ ⲧⲙ̅ ⲉⲓ̈ ϩⲛ̅ ϩⲉⲛⲡⲁⲑⲟⲥ · ϥⲛⲁⲉⲓ̈ ϩⲛ̅ 
<ed_line n="31"/>ϩⲉⲛⲙⲉⲉⲩⲉ ⲉⲩϩⲟⲟⲩ · 
<ed_line n="32"/><hi rend="ekthetic">Ϩⲁⲡⲁⲝ</hi> ϩⲁⲡⲗⲱⲥ ϥⲛⲁⲕ[ⲁ] ⲧⲟⲟⲧϥ̅ ⲉ ⲃ[ⲟⲗ] ⲁⲛ ⲛ̅ϭⲓ 
<ed_line n="33"/>ⲡⲥⲁ · [ϥⲛⲁ]ⲕⲟⲧⲥ̅ ⲛ̅ⲥⲁ [ⲥⲱ]ⲣⲙ̅ ϩⲏⲧ̅ · ⲉϥ[ⲛⲁ]ⲕⲟⲧⲥ̅ ⲉ 
<ed_line n="34"/>ϩⲟ[ⲩⲛ] ⲉ ⲧⲙⲛⲧ̅ ⲣϥ[ϭⲱⲱ]ⲙⲉ ϥϫⲟ̅ ⲛ̅ ⲧⲁⲙⲉⲗⲓⲁ ⲉ ϩⲣⲁⲓ̈ 
<ed_page n="14"/>
<ed_line n="1"/>ⲛ̅ ϩⲏⲧⲥ̅ · ϫⲉ ϩⲓⲧⲛ̅ ⲧⲁⲙⲉⲗⲓⲁ ⲅⲁⲣ ⲉⲣⲉ ⲁⲙⲛ̅ⲧⲉ ϭ[ⲱ]ⲣϭ̅ · 
<ed_line n="2"/>ⲙⲁⲣⲛ̅ ⲣ̅ ⲡ ⲙⲉⲉⲩⲉ ⲟⲩⲛ [ⲛ] ⲛⲉⲓ̈ ⲡⲟⲗⲉⲙ[ⲟⲥ] ⲛ̅ ⲧⲉⲓ̈ ϭⲟⲧ̅ 

</cb>
</pb>
<pb xml:id="104b">
<cb n="1"><ed_line n="3"/>ⲉⲧ ⲉⲣⲉ ⲡϫⲁϫ[ⲉ] ⲥⲱⲣ ⲙ̅ⲙⲟⲟⲩ ⲉ ⲃⲟⲗ ⲉ ⲣⲟⲛ · ⲛ̅ⲧⲛ̅ϩⲟⲕ 
<ed_line n="4"/>ⲛ̅ ϩⲱⲱⲛ ϩⲛ̅ ⲛ̅ ϩⲟⲡⲗⲟⲛ ⲛ̅ ⲧ̅ⲇⲓⲕⲁⲓⲟⲥⲩⲛⲏ · ⲉⲧⲉ ⲛⲁⲓ̈ 
<ed_line n="5"/>ⲛⲉ ⲟⲩϣⲗⲏⲗ · ⲟⲩⲛⲏⲥⲧⲓⲁ̅ · ⲟⲩⲧⲃ̅ⲃⲟ̅ · ⲟⲩⲉⲓ̈ⲣⲏⲛⲏ · 
<ed_line n="6"/>ⲟⲩⲁ[ⲅⲁ]ⲡⲏ · ⲟⲩⲑⲃ̅ⲃⲓⲟ̅ · [ⲟⲩ]ⲙⲛⲧ̅ⲛⲁ̅ · ⲟⲩ[ⲙ̅ⲛ]ⲧ̅ⲙⲁⲓ̈ 
<ed_line n="7"/>ⲛⲉⲛ[ⲉⲣ]ⲏⲩ · ⲟⲩϭⲓⲛϣⲁ[ϫⲉ] ⲉⲥϩⲟⲗϭ̅ ⲙⲛ̅ [ⲣⲱ]ⲙⲉ ⲛⲓⲙ 
<ed_line n="8"/>ϩⲛ̅ [ϩⲟ]ⲧⲉ ⲙ̅ ⲡⲛⲟⲩ[ⲧⲉ]· ⲛⲁⲓ̈ ⲅⲁⲣ [ⲛⲉ]ⲧ ϯ ⲟⲩⲃⲉ ⲧⲉ
<ed_line n="9"/>ϥⲙⲛ̅ⲧⲥⲁ[ⲕⲟ]ⲧⲥ̅ ⲛ̅ ⲕⲣⲟϥ · [ⲛ̅] ϩⲟⲩⲟ̅ ⲇⲉ ⲧⲛ̅ [ⲣ̅ ϩ]ⲟⲧⲉ 
<ed_line n="10"/>ϩⲁ ⲑⲏ . . ⲡⲙⲁ̅ ⲛ̅ ϯϩⲁⲡ [ⲙ̅] ⲡⲛⲟⲩⲧⲉ [ⲉ]ⲧ ϩⲁ 

</cb>
<cb n="2"><ed_line n="11"/>ϩⲟⲧⲉ ⲛ̅ ⲧⲛ̅ⲕⲱ̅ ⲛ̅ⲥⲱⲛ ⲛ̅ ⲛⲉϩⲃⲏⲩⲉ ⲙ̅ ⲡⲕⲁⲕⲉ ⲛ̅ⲧⲛ̅ϯ 
<ed_line n="12"/>ϩⲓⲱⲱⲛ ⲛ ⲛ̅ ϩⲟⲡⲗⲟⲛ ⲙ̅ ⲡⲟⲩⲟⲉⲓⲛ · ϫⲉ ⲕⲁⲥ ⲉⲛⲕⲗⲏ
<ed_line n="13"/>ⲣⲟⲛⲟⲙⲉⲓ ⲙ̅ ⲡⲙⲁ ⲛ̅ ϣⲱⲡⲉ ⲛ̅ ⲛⲉⲧ ⲟⲩⲁⲁⲃ ⲉⲧ ϩⲛ̅ ⲙ̅ 
<ed_line n="14"/>ⲡⲏⲩⲉ ⲙⲛ̅ ⲛ̅ ϣⲏⲣⲉ ⲙ̅ ⲡⲟⲩⲟⲉⲓⲛ · ϩⲓⲧⲙ̅ ⲓ̅ⲥ̅ ⲡⲉⲭ̅ⲥ̅ 
<ed_line n="15"/>ⲡⲉⲛϫⲟⲉⲓⲥ ⲡⲁⲓ̈ ⲉ ⲃⲟⲗ ϩⲓ ⲧⲟⲟⲧϥ̅ ⲡⲉⲟⲟⲩ ⲙ̅ ⲡⲓⲱⲧ 
<ed_line n="16"/>ⲛⲙ̅ⲙⲁϥ ⲙⲛ̅ ⲡⲉⲡⲛ̅ⲁ̅ ⲉⲧ ⲟⲩⲁⲁⲃ ϣⲁ ⲉⲛⲉⲓ̈ ⲉⲛⲉϩ 
<ed_line n="17"/>ϩⲁⲙⲏⲛ · 
<ed_line n="18"/>◈ — ◈ — ◈ — ◈ — ◈ 
<ed_line n="19"/>ⲁⲡⲁ ⲑⲉⲟⲫⲓⲗⲟⲥ ⲁⲣⲭⲏⲉⲡⲓⲥⲕⲟⲡⲟⲩ · 
<ed_line n="20"/>
<ed_line n="21"/> 
</cb>
</pb>