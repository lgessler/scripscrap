<pb xml:id="23a ⲙ̅ⲉ̅">
<ed_page n="1"/>
<ed_line n="1"/><hi rend="ekthetic">ⲠⲂⲒⲞⲤ</hi> ⲀⲨⲰ ⲦⲠⲞⲖⲨϮⲀ Ⲙ̅ ⲠⲈⲚ ⲠⲈⲦ 
<ed_line n="2"/>ⲞⲨⲀⲀⲂ Ⲛ̅ ⲈⲒⲰⲦ ⲈⲦ ⲦⲀⲒⲎⲨ ⲔⲀⲦⲀ 
<ed_line n="3"/>ⲤⲘⲞⲦ ⲚⲒⲘ ⲪⲀⲄⲒⲞⲤ ⲀⲠⲀ ⲔⲨⲢⲞⲤ · ⲠⲦⲈ
<ed_line n="4"/>ⲖⲒⲞⲤ ⲚⲀⲘⲈ Ⲛ̅ⲦⲀϤϨⲒⲤⲦⲞⲢⲒⲌⲈ Ⲙ̅ⲘⲞϤ · Ⲛ̅ϬⲒ 
<ed_line n="5"/>ⲀⲠⲀ ⲠⲀⲘⲂⲰ ⲠⲈ ⲠⲢⲈⲤⲂⲨⲦⲈⲢⲞⲤ ⲚⲦⲈⲔ
<ed_line n="6"/>ⲔⲖⲎⲤⲒⲀ Ⲛ ϢⲒⲎⲦ ⲚⲦⲀϤⲘ̅ⲦⲞⲚ Ⲙ̅ⲘⲞϤ ⲚϬⲒ 
<ed_line n="7"/>ⲠⲈⲦ ⲞⲨⲀⲀⲂ · ⲀⲠⲀ ⲔⲨⲢⲞⲤ ϨⲚ ⲤⲞⲨ 
<ed_line n="8"/>ϢⲘⲞⲨⲚ Ⲙ̅ ⲠⲈⲂⲞⲦ ⲈⲠⲈⲒⲪ ϨⲚ ⲞⲨⲈⲒⲢⲎⲚⲎ 
<ed_line n="9"/>ⲚⲦⲈ ⲠⲚⲞⲨⲦⲈ · ⲈⲢⲈ ⲚϤ̅ⲤⲘⲞⲨ ⲈⲦ ⲞⲨⲀⲀⲂ 
<ed_line n="10"/>ⲚⲀⲈⲒ Ⲉ ϨⲢⲀⲒ Ⲉ ϪⲰⲚ ⲚⲦⲚⲞⲨϪⲀⲒ 
<ed_line n="11"/>ϨⲀⲘⲎⲚ ⁛ 
<ed_line n="12"/>— 
<ed_line n="13"/>ⲀⲤϣⲱⲡⲉ ⲇⲉ ⲙ̅ ⲡⲉⲟⲩⲟⲉⲓϣ ⲛ̅ ⲁⲡⲁ ⲡⲁⲙⲃⲱ ⲡⲉ ⲡⲣⲉⲥ
<ed_line n="14"/>ⲃⲩⲧⲉⲣⲟⲥ ⲛ̅ ⲧⲕ̅ⲕⲗⲏⲥⲓⲁ ⲛ̅ ϣⲓⲏⲧ · ⲙⲛ̅ⲛ̅ⲥⲁ ⲧⲣϥ̅ⲥⲕⲉ
<ed_line n="15"/>ⲡⲁⲍⲉ ⲙ̅ ⲡⲥⲱⲙⲁ ⲛ̅ ⲧⲙⲁⲕⲁⲣⲓⲁ ϩⲉⲗⲗⲁⲣⲓⲁ ⲧϣⲉⲉⲣⲉ 
<ed_line n="16"/>ⲙ̅ ⲡⲣ̅ⲣⲟ ⲍⲏⲛⲱⲛ · ⲁⲩϩⲟⲣⲟⲙⲁ ϭⲱⲗⲡ̅ ⲛⲁϥ ⲉ ⲃⲟⲗ · 
<ed_line n="17"/>ϫⲉ ⲧⲱⲟⲩⲛ ⲛⲅ̅ ⲙⲟⲟϣⲉ ⲉ ϩⲟⲩⲛ ϩⲙ̅ ⲡⲥⲁ ⲙ̅ ⲡⲟⲅⲉⲁ
<ed_line n="18"/>ⲛⲟⲥ · ⲕⲛⲁϭⲓⲛⲉ ⲛ̅ ⲟⲩⲛⲟϭ ⲛ̅ⲁⲛⲁⲛⲁⲭⲱⲣⲓⲧⲏⲥ ⲡⲁⲓ 
<ed_line n="19"/>ⲉⲧⲉ ⲙ̅ ⲡⲕⲟⲥⲙⲟⲥ ⲧⲏⲣϥ̅ ⲙ̅ⲡϣⲁ ⲁⲛ ⲛ̅ⲟⲩⲥϣ ⲛ̅ⲧⲁϭⲥⲉ 
<ed_line n="20"/>ⲛ̅ ⲟⲩⲱⲧ ⲛ̅ⲧⲉ ⲛϥ̅ⲟⲩⲟⲩⲣⲏⲏⲧⲉ (sit) · ⲛ̅ⲧⲟϥ ⲇⲉ ⲡⲙⲁⲕⲁ
</pb>
<pb xml:id="23b ⲙ̅ⲋ̅"><ed_line n="21"/>ⲣⲓⲟⲥ ⲁⲡⲁ ⲡⲁⲙⲃⲱ · ⲁϥⲧⲱⲟⲩⲛ ⲁϥⲙⲟⲟϣⲉ ⲉ ϩⲟⲩⲛ 
<ed_line n="22"/>ϩⲙ̅ ⲡⲧⲟⲟⲩ ϩⲓⲧⲛ̅ ⲧϭⲟⲙ ⲙ̅ ⲡⲛⲟⲩⲧⲉ ⲉⲧ ϣⲟⲟⲡ 
<ed_line n="23"/>ⲛⲙ̅ⲙⲁϥ ⲛ̅ⲑⲉ ⲙ̅ ⲡⲙⲁⲕⲁⲣⲓⲟⲥ ⲁⲛⲧⲱⲛⲓⲟⲥ · ϩⲙ̅ 
<ed_line n="24"/>ⲡⲉⲟⲩⲟⲉⲓϣ ⲛ̅ⲧⲁϥⲙⲟⲟϣⲉ ⲁϥⲃⲱⲕ ϣⲁ ⲡⲙⲁⲕⲁⲣⲓⲟⲥ 
<ed_line n="25"/>ⲁⲡⲁ ⲡⲁⲩⲗⲟⲥ ⲡⲙⲉϩ ⲥⲛⲁⲩ · ⲛ̅ⲧⲟϥ ⲇⲉ Ⲡⲙⲁⲕⲁⲣⲓⲟⲥ 
<ed_page n="2"/>
<ed_line n="1"/>ⲁⲡⲁ ⲡⲁⲙⲃⲱ ⲡⲉⲡⲣⲉⲥⲃⲩⲧⲉⲣⲟⲥ ⲁϥⲧⲱⲟⲩⲛ ⲁϥⲙⲟⲟϣⲉ 
<ed_line n="2"/>ⲉ ϩⲟⲩⲛ ϩⲙ̅ ⲡϫⲁⲓⲉ · ⲁϥⲉⲓ ⲉϩⲣⲁⲓ ⲉϫⲛ̅ ⲟⲩⲕⲁⲧⲁⲅⲓⲟⲛ · 
<ed_line n="3"/>ⲁϥⲁϩⲉ ⲣⲁⲧϥ̅ ⲁϥⲕⲱⲗϩ̅ ⲉ ϩⲟⲩⲛ ⲉ ⲡⲣⲟ ⲛ̅ ⲁⲡϣⲁⲩ 
<ed_line n="4"/>ⲛ̅ ⲟⲩⲟⲩⲛⲟⲩ ⲁϥⲙⲟⲩⲧⲉ ⲛ̅ ϣⲟⲙⲛ̅ⲧ̅ ⲛ̅ⲥⲟⲡ · ⲕⲁⲧⲁ 
<ed_line n="5"/>ⲡⲕⲁⲛⲱⲛ ⲛ̅ ⲛⲉⲥⲛⲏⲩ ⲙ̅ⲙⲟⲛⲟⲭⲟⲥ · ⲉϥϫⲱ ⲙ̅ⲙⲟⲥ 
<ed_line n="6"/>ϫⲉ ⲥⲙⲟⲩ ⲉ ⲣⲟⲓ̈ · ⲁⲩⲱ ⲉⲧⲉⲓ ⲉⲓⲁϩⲉ ⲣⲁⲧ ϩⲓ̅ ⲡⲣⲟ ⲁⲛⲟⲕ 
<ed_line n="7"/>ⲡⲁⲙⲃⲱ · ⲁ ⲡⲥⲟⲛ ⲣ̅ ⲟⲩⲱ ⲛⲁⲓ ϩⲙ̅ ⲡⲥⲁ ⲛ ϩⲟⲩⲛ 
<ed_line n="8"/>ⲉϥϫⲱ ⲙ̅ⲙⲟⲥ ϫⲉ ⲭⲁⲓⲣⲉ ⲡⲁⲙⲃⲱ ⲡⲉⲡⲣⲉⲥⲃⲩⲧⲉⲣⲟⲥ 
<ed_line n="9"/>ⲛ̅ ⲧⲕ̅ⲕⲗⲏⲥⲓⲁ ⲛ̅ ϣⲓⲏⲧ ⲡⲛⲟϭ ⲛ̅ ϫⲟⲓ ⲉⲧ ⲣ̅ ϩⲱⲧ ϩⲙ̅ 
<ed_line n="10"/>ⲡϫⲁⲓⲉ ⲛ̅ ⲁⲧ ⲙⲟⲟⲩ · Ⲉⲓⲥ ⲛⲟϭ ⲅⲁⲣ ⲛ̅ ⲟⲩⲟⲉⲓϣ 
<ed_line n="11"/>ϯⲉⲡⲉⲓⲑⲩⲙⲉⲓ ⲉ ⲛⲁⲩ ⲉ ⲣⲟⲕ · ⲉⲓⲥ ⲡⲁ ⲟⲩⲱϣ ⲁ 
<ed_line n="12"/>ⲡⲛⲟⲩⲧⲉ ϫⲟⲕϥ̅ ⲛⲁⲓ ⲉ ⲃⲟⲗ · ⲙ̅ ⲡⲟⲟⲩ · ⲁⲙⲟⲩ ⲉ ϩⲟⲩⲛ 
<ed_line n="13"/>ⲡⲣⲱⲙⲉ ⲉⲧ ⲥⲙⲁⲙⲁⲁⲧ ⁛— 
<ed_line n="14"/>Ⲁϥⲟⲩⲱϣⲃ̅ ⲛ̅ϭⲓ ⲁⲡⲁ ⲡⲁⲙⲃⲱ · ⲉϥϫⲱ ⲙ̅ⲙⲟⲥ ϫⲉ 
</pb>
<pb xml:id="24a ⲙ̅ⲍ̅"><ed_line n="15"/>ⲭⲁⲓⲣⲉ · ⲁⲡⲁ ϩⲓⲉⲣⲁⲝ · ⲡⲉ ⲛ̅ ⲧⲁϥⲣ̅ ϣⲃⲏⲣ ⲉ ⲛⲁⲅ
<ed_line n="16"/>ⲅⲉⲗⲟⲥ ⲙ̅ ⲡⲛⲟⲩⲧⲉ ⲉ ⲧⲃⲉ ⲡⲉϥⲧⲃ̅ⲃⲟ · ⲛ̅ⲧⲟϥ ⲇⲉ ⲟⲛ 
<ed_line n="17"/>ⲁⲡⲁ ϩⲓⲉⲣⲁⲝ ⲁϥⲟⲩⲱⲛ ⲙ̅ ⲡⲣⲟ · ⲁϥϫⲓⲧϥ̅ · ⲉ ϩⲟⲩⲛ 
<ed_line n="18"/>ⲁⲩϩⲙⲟⲟⲥ ⲙⲛ̅ ⲛⲉⲩⲉⲣⲏⲩ · ⲡⲉϫⲁϥ ⲛⲁϥ ⲛ̅ϭⲓ ⲁⲡⲁ 
<ed_line n="19"/>ⲡⲁⲙⲃⲱ ϫⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲡⲁ ϩⲓⲉⲣⲁⲝ · ⲉⲓⲥ ⲁ 
<ed_line n="20"/>ⲟⲩⲏⲣ ⲛ̅ⲣⲟⲙⲡⲉ · ϫⲓⲛ ⲛ̅ⲧⲁⲕⲉⲓ ⲉ ϩⲟⲩⲛ ⲉ ⲡⲉⲓ ⲙⲁ · 
<ed_line n="21"/>Ⲡⲉϫⲁϥ ϫⲉ ⲉⲓⲥ ⲙⲛ̅ⲧ̅ϣⲙⲏⲛ ⲛ̅ⲣⲟⲙⲡⲉ ϯ ⲙ̅ ⲡⲉⲓ ⲙⲁ · 
<ed_line n="22"/>ⲁⲩⲱ ⲙ̅ⲡ ⲉⲓⲟⲩⲉⲙ ⲗⲁⲁⲩ ⲛ̅ ⲧⲣⲟⲫⲏ ⲉ ⲡⲁ ⲡⲉⲓ ⲕⲟⲥ
<ed_line n="23"/>ⲙⲟⲥ ⲡⲉ ⲁⲗⲗⲁ ⲉⲓⲟⲛϩ̅ ⲛ̅ⲕⲁⲣⲡⲟⲥ ⲛ̅ ⲛ̅ϣⲏⲛ · ⲛⲉⲩ 
<ed_line n="24"/>ⲛ̅ⲟⲩⲃⲛ̅ⲛⲉ · ⲇⲉ ⲣⲏⲧ · ⲛ̅ⲥⲁ ⲃⲟⲗ ⲙ̅ ⲡⲉϥⲙⲁ ⲛ̅ ϣⲱⲡⲉ · 
<ed_line n="25"/>ⲉⲥⲧⲁⲩⲟ ⲉ ⲃⲟⲗ ⲙ̅ ⲙⲛ̅ⲧ̅ⲥⲛⲟⲟⲩⲥ ⲛ̅ⲗⲟⲟⲩ ⲟⲩⲗⲟⲟⲩ 
<ed_line n="26"/>ⲕⲁⲧⲁ ⲉⲃⲟⲧ · ⲉϥⲟⲛϩ̅ ⲉ ⲡⲉⲥⲕⲁⲣⲡⲟⲥ · ⲁⲛⲟⲕ ⲇⲉ 
<ed_line n="27"/>ⲡⲁⲙⲃⲱ ⲡⲉϫⲁⲓ ⲛⲁϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲁⲣⲁ 
<ed_line n="28"/>ⲟⲩⲛ̅ ⲥⲟⲛ ⲙ̅ ⲡⲉⲕϩⲟⲩⲛ · ⲡⲉϫⲁϥ ⲛⲁⲓ ϫⲉ ⲟⲩⲛ̅ ⲟⲩⲟⲛ 
<ed_line n="29"/>ⲥⲙⲟⲩ ⲉ ⲣⲟⲓ ⲛⲅ̅ ⲃⲱⲕ ϣⲁ ⲣⲟⲟⲩ · ⲛⲅ̅ ϫⲓ ⲥⲙⲟⲩ ⲉ ⲃⲟⲗ 
<ed_line n="30"/>ϩⲓⲧⲟⲟⲧⲟⲩ · ⲛ̅ ⲧⲉⲣ ⲉⲓⲙⲟⲟϣⲉ ⲉ ⲃⲟⲗ ϩⲓ ⲧⲟⲟⲧϥ̅ ⲉ ϩⲟⲩⲛ 
<ed_line n="31"/>ϩⲙ̅ ⲡⲧⲟⲟⲩ ⲁⲓⲉⲓ ⲉ ϩⲣⲁⲓ ⲉϫⲛ̅ ⲟⲩⲕⲟⲩⲓ ⲛ̅ ⲕⲁⲧⲁⲅⲓⲟⲛ · 
<ed_line n="32"/>ⲁⲓⲙⲟⲩⲧⲉ ⲉ ϩⲟⲩⲛ ⲕⲁⲧⲁ ⲡⲕⲁⲛⲱⲛ ⲛ̅ ⲛⲉⲥⲛⲏⲩ ⲙ̅
<ed_line n="33"/>ⲙⲟⲛⲟⲭⲟⲥ · ⲉⲧⲉⲓ ⲉⲓⲁϩⲉ ⲣⲁⲧ ϩⲓ ⲡⲥⲁ ⲛ ⲃⲟⲗ ⲁ ⲡⲥⲟⲛ 
</pb>
<pb xml:id="24b ⲙ̅ⲏ̅"><ed_line n="34"/>ⲣ̅ⲟⲩⲱ ⲛⲁⲓ ϩⲙ̅ ⲡⲥⲁ ⲛ ϩⲟⲩⲛ ⲉϥϫⲱ ⲙ̅ⲙⲟⲥ · ϫⲉ 
<ed_page n="3"/>
<ed_line n="1"/>ⲭⲁⲓⲣⲉ ⲁⲡⲁ ⲡⲁⲙⲃⲱ · ⲡⲡⲣⲉⲥⲃⲩⲧⲉⲣⲟⲥ ⲛ̅ ⲧⲉⲕⲕⲗⲏⲥⲓⲁ · 
<ed_line n="2"/>ⲛ̅ ϣⲓⲏⲧ · ⲁⲩⲱ ⲡⲛⲟϭ ⲛ̅ ϫⲟⲓ ⲉⲧ ⲣ̅ ϩⲱⲧ ϩⲙ̅ ⲡϫⲁⲓⲉ 
<ed_line n="3"/>ⲛ̅ ⲁⲧ ⲙⲟⲟⲩ · ⲉⲓ̈ⲥ ⲟⲩⲙⲏⲏϣⲉ ⲛ̅ϩⲟⲟⲩ ϯⲉⲡⲉⲓⲑⲩⲙⲉⲓ 
<ed_line n="4"/>ⲉ ⲛⲁⲩ ⲉ ⲣⲟⲕ · ⲗⲟⲓⲡⲟⲛ Ⲁ ⲡϫⲟⲉⲓⲥ ϫⲱⲕ ⲉ ⲃⲟⲗ ⲙ̅ ⲡⲁ 
<ed_line n="5"/>ⲟⲩⲱϣ ⲛⲁⲓ ⲙ̅ ⲡⲟⲟⲩ · ⲁⲙⲟⲩ ⲉ ϩⲟⲩⲛ ⲙ̅ⲡⲣ̅ ⲁϩⲉ ⲣⲁⲧⲕ̅ 
<ed_line n="6"/>ϩⲓ ⲡⲥⲁ ⲛ ⲃⲟⲗ · ⲁⲓⲟⲩⲱϣⲃ̅ ⲛⲁϥ · ⲁⲛⲟⲕ ⲡⲁⲛⲃⲱ ϫⲉ 
<ed_line n="7"/>ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲁⲡⲁ ⲡⲁⲙⲟⲩⲛ · ⲡⲁⲙⲡⲟⲣⲕ̅ ⲕⲩⲣⲓ 
<ed_line n="8"/>ⲭⲁⲓⲣⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲡⲁ ⲧⲉϣⲧⲏⲛ ⲛ̅ⲁⲩⲁⲛⲁⲩⲁⲛ 
<ed_line n="9"/>ⲛ̅ⲑⲉ ⲛ̅ ⲧⲉϣⲧⲏⲛ · ⲛ̅ ⲓⲱⲥⲏⲫ ⲡⲇⲓⲕⲁⲓⲟⲥ · ⲛ̅ ⲛⲁϩⲣⲙ̅ 
<ed_line n="10"/>ⲡⲛⲟⲩⲧⲉ ⲇⲉ ⲥⲧⲁⲓⲏⲩ ⲛ̅ ϩⲟⲩⲟ ⲉ ⲡⲟⲣⲫⲩⲣⲁ ⲛⲓⲙ ⲛ̅ 
<ed_line n="11"/>ⲣ̅ⲣⲟ ⲛ̅ⲧⲉ ⲡⲉⲓ ⲕⲟⲥⲙⲟⲥ · ⲡⲓⲥⲧⲉⲩⲉ ⲛⲁⲓ ⲛⲁ ⲥⲛⲏⲩ 
<ed_line n="12"/>ⲁⲩⲱ ⲛⲁ ⲉⲓⲟⲟⲧⲉ · ⲁⲛⲟⲕ ⲡⲁⲙⲃⲱ ⲡⲉⲓ ⲉⲗⲁⲭⲉⲓⲥⲧⲟⲥ 
<ed_line n="13"/>ⲁⲓϣⲱⲗⲙ̅ ⲙ̅ ⲡⲉⲥϯ ⲛⲟⲩϥⲉ ⲙ̅ ⲡⲥⲟⲛ ⲉⲧ ⲙ̅ⲙⲁⲩ 
<ed_line n="14"/>ⲛ̅ⲁ ⲟⲩⲙⲏⲗⲓⲟⲛ ⲙ̅ⲡⲁ · ϯⲡⲱϩ ⲉ ⲣⲟϥ · 
<ed_line n="15"/>Ⲛ̅ ⲧⲉⲣ ⲛ̅ⲁⲥⲡⲁⲍⲉ ⲇⲉ ⲛ̅ⲛⲉⲛⲉⲣⲏⲩ ⲁⲛϣⲗ̅ⲗ̅ ⲁⲛϩⲙⲟⲟⲥ 
<ed_line n="16"/>ⲡⲉϫⲁⲓ ⲛⲁϥ ϫⲉ ⲡⲁ ⲉⲓⲱⲧ ⲉⲓⲉⲙⲉ ⲕⲱϭⲃ̅ ⲛ̅ⲧⲉⲡⲣⲱ · 
<ed_line n="17"/>ⲟⲩⲇⲉ ⲙⲉⲕⲥⲱϣⲙ̅ ϩⲙ̅ ⲡϣⲱⲙ ⲉⲕⲫⲟⲣⲉⲓ · ⲛ̅ ⲧⲉϣ
<ed_line n="18"/>ⲧⲏⲛ ⲛ̅ ⲧⲉⲓ ⲙⲓⲛⲉ · ⲡⲉϫⲁϥ ⲛⲁⲓ ⲛ̅ϭⲓ ⲁⲡⲁ ⲡⲁⲙⲟⲩⲛ · 
</pb>
<pb xml:id="25a ⲙ̅ⲑ̅"><ed_line n="19"/>ⲡⲁⲙⲡⲟⲣⲕ̅ ⲉ ⲃⲟⲗ ϫⲉ ⲡⲁⲓ ⲙ̅ⲙⲁⲧⲉ · ⲡⲉ ⲡⲉϥⲣⲁⲛ · 
<ed_line n="20"/>ϫⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲡⲁ ⲡⲁⲙⲃⲱ · ⲡⲓ̈ⲥⲧⲉⲩⲉ ⲛⲁⲓ 
<ed_line n="21"/>ⲱ̅ ⲡⲁ ⲙⲉⲣⲓⲧ ⲛ̅ ⲉⲓⲱⲧ ϫⲉ ⲉⲓⲥ ϫⲟⲩⲱⲧⲉ ⲛ̅ⲣⲟⲙⲡⲉ · 
<ed_line n="22"/>ϫⲓⲛ ⲛ̅ⲧⲁⲓⲉⲓ ⲉ ⲡⲉⲓ ⲙⲁ ⲧⲉⲓ ϩⲃ̅ⲥⲱ ⲛ̅ ⲟⲩⲱⲧ ⲧⲉⲧ ⲉⲓϭⲓⲛⲉ 
<ed_line n="23"/>ⲛ̅ⲧⲁ ϩⲙ̅ⲙⲉ ⲛ̅ ϩⲏⲧⲥ̅ · ⲛ̅ⲧⲉⲡⲣⲱ · ⲁⲩⲱ ⲧⲕⲉⲕⲣⲁⲥⲓⲥ 
<ed_line n="24"/>ⲙ̅ ⲡⲁⲏⲣ ⲙ̅ ⲡϣⲱⲙ · ⲁⲩⲱ ϯϩⲟⲙⲟⲗⲟⲅⲉⲓ ⲛⲁⲕ · ϫⲉ 
<ed_line n="25"/>ⲧⲁⲓ ⲣⲱϣⲉ ⲉ ⲣⲟⲓ ϣⲁ ⲡⲉϩⲟⲟⲩ ⲙ̅ ⲡⲁ ⲙⲟⲩ · ⲁⲩⲱ ϩⲙ̅ 
<ed_line n="26"/>ⲡⲁ ⲕⲉ ⲙⲟⲩ ⲟⲛ ⲥⲣⲱϣⲉ ⲉ ⲣⲟⲓ ⲛ̅ⲥⲉⲥⲟⲩⲗ̅ⲟⲩⲱⲗⲧ̅ 
<ed_line n="27"/>ⲙ̅ⲙⲟⲥ ϣⲁ ⲡⲉϩⲟⲟⲩ ⲙ̅ ⲡϩⲁⲡ ⲙ̅ ⲙⲉ · 
<ed_line n="28"/>Ⲡⲉϫⲁⲓ ⲛⲁϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ϫⲉ ⲁⲣⲁ ⲟⲩⲛ̅ ⲥⲟⲛ 
<ed_line n="29"/>ⲙ̅ ⲡⲉⲕⲥⲁ ⲛ ϩⲟⲩⲛ · ⲡⲉϫⲁϥ ⲛⲁⲓ ϫⲉ ⲥⲉⲟⲩⲛ̅ ⲟⲩⲁ 
<ed_line n="30"/>ⲙ̅ⲙⲁⲩ · ⲉⲣⲉ ⲡⲕⲟⲥⲙⲟⲥ ⲧⲏⲣϥ̅ ⲙ̅ⲡϣⲁ ⲁⲛ ⲛ̅ⲟⲩⲥϣ 
<ed_line n="31"/>ⲛ̅ⲧⲁϭⲥⲉ ⲛ̅ ⲟⲩⲱⲧ · ⲛ̅ⲧⲉ ⲛϥ̅ⲟⲩⲣⲏⲏⲧⲉ · ⲁⲓⲃⲱⲕ ϣⲁ ⲣⲟϥ 
<ed_line n="32"/>ⲛ̅ϩⲁϩ ⲛ̅ⲥⲟⲡ ⲉⲓⲟⲩⲱϣ ⲉϭⲙ̅ ⲡϣⲓⲛⲉ · ⲁⲩⲱ ⲛⲉ ϣⲁϥⲣ̅ 
<ed_line n="33"/>ⲟⲩⲱ ⲛⲁⲓ ϩⲙ̅ ⲡⲥⲁ ⲛ ϩⲟⲩⲛ ⲉϥϫⲱ ⲙ̅ⲙⲟⲥ · ϫⲉ ⲁⲗⲟⲕ 
<ed_line n="34"/>ⲉⲕϯ ϩⲓⲥⲉ ⲛⲁⲕ ⲉⲕⲛⲏⲩ · ⲉ ⲡⲉⲓ ⲙⲁ ⲉ ⲡⲉⲓ ⲙⲛ̅ϭⲟⲙ 
<ed_page n="4"/>
<ed_line n="1"/>ⲛ̅ ⲣⲙ̅ ⲛ̅ ⲥⲁⲣⲝ̅ ⲉ ⲛⲁⲩ ⲉ ⲡⲁϩⲟ · ⲉⲓ ⲙⲏ ⲧⲉⲓ ⲡⲉⲡⲣⲉⲥ
<ed_line n="2"/>ⲃⲩⲧⲉⲣⲟⲥ ⲛ̅ ⲧⲕ̅ⲕⲗⲏⲥⲓⲁ · ⲛ̅ ϣⲓⲏⲧ · ⲧⲉⲛⲟⲩ ⲇⲉ ⲙⲉϣⲁⲕ 
<ed_line n="3"/>ⲱ̅ ⲡⲁ ⲉⲓⲱⲧ ⲡⲧⲱϣ ⲡⲉ ⲡⲁⲓ ⲉ ⲧⲣⲁⲉⲓ ⲛⲙ̅ⲙⲁⲕ ⲛ̅ⲧⲁⲛⲁⲩ 
<ed_line n="4"/>ⲉ ⲣⲟϥ ⲁⲩⲱ ⲛ̅ⲧⲁϫⲓ ⲥⲙⲟⲩ ⲉ ⲃⲟⲗ ϩⲓ ⲧⲟⲟⲧϥ̅ ⲙ̅ⲡⲁⲧ 
</pb>
<pb xml:id="25b ⲛ̅"><ed_line n="5"/>ⲉⲓⲙⲟⲩ ⁛— 
<ed_line n="6"/>Ⲡⲉϫⲁⲓ ⲛⲁϥ · ϫⲉ ⲙ̅ⲙⲟⲛ · ⲡⲧⲱϣ ⲁⲛ ⲡⲉ ⲡⲁⲓ · ⲉ ⲧⲃⲉ 
<ed_line n="7"/>ⲡⲁⲓ ⲣⲱ · ⲛⲧ ⲁⲓⲉⲓ ϣⲁ ⲣⲟⲕ ⲉ ⲡⲉⲓ ⲙⲁ · ⲁⲗⲗⲁ ϯⲛⲁⲣ̅ 
<ed_line n="8"/>ⲡⲉⲕⲙⲉⲉⲩⲉ ⲣ̅ϣⲁⲛ ⲡϫⲥ̅ ⲥⲟⲟⲩⲧⲛ̅ ⲛ̅ⲧⲁϩⲓⲏ ⲛⲧⲁ
<ed_line n="9"/>ⲁⲡⲁⲛⲧⲁ · ⲉ ⲡⲥⲟⲛ ⲉⲧ ⲙ̅ⲙⲁⲩ · ⲡⲗⲏⲛ ⲱ̅ ⲡⲁ ⲉⲓⲱⲧ 
<ed_line n="10"/>ⲁⲣⲓ ⲡⲁ ⲙⲉⲉⲩⲉ ϣⲁⲛ ϯⲁⲡⲟⲗⲁⲩⲉ ⲙ̅ ⲡⲉⲥⲙⲟⲩ ⲙ̅ 
<ed_line n="11"/>ⲡⲥⲟⲛ ⲉⲧ ⲙ̅ⲙⲁⲩ · ⲛ̅ ⲧⲉⲣ ⲓⲙⲟⲟϣⲉ ⲉ ϩⲟⲩⲛ ϩⲙ̅ 
<ed_line n="12"/>ⲡⲧⲟⲟⲩ ⲡⲁⲣⲁ ⲟⲩⲙⲏⲗⲓⲟⲛ · ϯⲱⲣⲕ̅ ⲛⲏⲧⲛ̅ ⲙ̅ ⲡⲃⲏⲙⲁ · 
<ed_line n="13"/>ⲉⲧ ϩⲁ ϩⲟⲧⲉ · ⲙ̅ ⲡⲛⲟⲩⲧⲉ · ⲁⲛⲟⲕ ⲡⲁⲙⲃⲱ ⲡⲉⲓ ⲉⲗⲁ
<ed_line n="14"/>ⲭⲉⲓⲥⲧⲟⲥ · ϫⲉ ⲛ̅ ϯϫⲓ ϭⲟⲗ ⲁⲛ ϩⲙ̅ ⲡⲉ ϯⲛⲁϫⲟⲟϥ · 
<ed_line n="15"/>ⲧⲉⲛⲟⲩ ϫⲉ ⲡⲉ ⲛⲧⲁϥⲁⲙⲁϩⲧⲉ ⲛ̅ ⲁⲃⲃⲁⲕⲟⲩⲙ ⲡⲉⲡⲣⲟ
<ed_line n="16"/>ⲫⲏⲧⲏⲥ ⲙ̅ ⲡⲉⲟⲩⲟⲉⲓϣ ⲁϥⲉⲓⲛⲉ ⲙ̅ⲙⲟϥ ⲙⲛ̅ ⲡⲁⲣⲓⲥⲧⲟⲛ 
<ed_line n="17"/>ⲉⲧ ⲛ̅ⲧⲟⲟⲧϥ̅ · ⲁϥⲛ̅ⲧϥ̅ ⲉϫⲙ̅ ⲡϣⲏⲓ̈ ⲛ̅ ⲙ̅ⲙⲟⲩⲓ̈ · ⲁϥ
<ed_line n="18"/>ⲧⲁⲁϥ ⲛ̅ ⲇⲁⲛⲓⲏⲗ · ϩⲙ̅ ⲡϣⲏⲓ ⲛ̅ ⲙ̅ⲙⲟⲩⲓ · ⲛ̅ⲧⲟϥ ⲟⲛ 
<ed_line n="19"/>ⲡⲉ ⲛⲧⲁϥⲁⲙⲁϩⲧⲉ ⲙ̅ⲙⲟⲓ ϩⲛ̅ ⲑⲟⲣⲙⲏ ⲙ̅ ⲡⲉⲡⲛⲁ̅ 
<ed_line n="20"/>ⲁϥⲉⲓⲛⲉ ⲙ̅ⲙⲟⲓ̈ ⲉϫⲙ̅ ⲡⲕⲁⲧⲁⲅⲓⲟⲛ ⲙ̅ ⲡⲥⲟⲛ ⲉⲧ ⲙ̅
<ed_line n="21"/>ⲙⲁⲩ · ⲁⲩⲱ ⲁⲓⲕⲱⲗϩ̅ ⲉ ⲡⲣⲟ ⲕⲁⲧⲁ ⲡⲕⲁⲛⲱⲛ ⲛ̅ 
<ed_line n="22"/>ⲛⲉⲥⲛⲏⲩ ⲙ̅ⲙⲟⲛⲟⲭⲟⲥ · ⲁⲩⲱ ⲛⲉⲓⲁϩ · ⲉ ⲣⲁⲧ ϩⲓⲣⲙ̅ 
<ed_line n="23"/>ⲡⲣⲟ · ⲛ̅ ⲟⲩⲛⲟϭ ⲛ̅ ⲛⲁⲩ 
<ed_line n="24"/>Ⲙⲛ̅ⲛ̅ⲥⲁ ⲛⲁⲓ ⲁ ⲡⲥⲟⲛ ⲣ̅ ⲟⲩⲱ ⲛⲁⲓ ϩⲙ̅ ⲡⲥⲁ ⲛ ϩⲟⲩⲛ · 
</pb>
<pb xml:id="26a ⲛ̅ⲁ̅"><ed_line n="25"/>ⲉϥϫⲱ ⲙ̅ⲙⲟⲥ · ϫⲉ ⲭⲁⲓⲣⲉ ⲁⲡⲁ ⲡⲁⲙⲃⲱ ⲡⲉⲡⲣⲉⲥ
<ed_line n="26"/>ⲃⲩⲧⲉⲣⲟⲥ ⲛ̅ ⲧⲉⲕⲕⲗⲏⲥⲓⲁ · ⲛ̅ ϣⲓⲏⲧ ⲁⲩⲱ ⲡⲛⲟϭ ⲛ̅ ϫⲟⲓ 
<ed_line n="27"/>ⲉⲧ ⲣ̅ ϩⲱⲧ ϩⲙ̅ ⲡϫⲁⲓⲉ ⲛ̅ ⲁⲧ <note note="sic">ⲙⲟⲟⲩⲧ</note> · ⲉⲓⲥ ⲟⲩⲙⲏⲏϣⲉ 
<ed_line n="28"/>ⲛ̅ϩⲟⲟⲩ ⲧⲓⲉⲡⲉⲓⲑⲩⲙⲉⲓ ⲉⲛⲁⲩ ⲉ ⲣⲟⲕ · ⲉⲓⲥ ⲡⲁ ⲟⲩⲱϣ 
<ed_line n="29"/>ⲁ ⲡⲛⲟⲩⲧⲉ ϫⲟⲕϥ̅ ⲛⲁⲓ ⲉ ⲃⲟⲗ ⲙ̅ ⲡⲟⲟⲩ · ⲁⲙⲟⲩ ⲉ 
<ed_line n="30"/>ϩⲟⲩⲛ ⲙ̅ⲡⲣ̅ ⲁⲁϩ ⲉ ⲣⲁⲧⲕ̅ ϩⲓ ⲡⲥⲁ ⲛ ⲃⲟⲗ · ⲛ̅ ⲧⲉⲣⲓ 
<ed_line n="31"/>ⲣ̅ ⲡϩⲟⲩⲛ ⲙ̅ ⲡⲣⲟ ⲙ̅ ⲡⲕⲁⲧⲁⲅⲓⲟⲛ ⲁⲓϭⲱϣⲧ̅ ⲁⲓⲛⲁⲩ 
<ed_line n="32"/>ⲉⲩⲛⲟϭ ⲛ̅ ⲱⲛⲉ ⲙⲟⲅⲓⲥ · ⲛ̅ⲧⲉ ⲙⲛ̅ⲧ̅ⲥⲛⲟⲟⲩⲥ ⲛ̅ ⲣⲱⲙⲉ 
<ed_line n="33"/>ⲉϣⲧⲱⲟⲩⲛ ⲙ̅ⲙⲟϥ ⲉ ⲡⲟⲛϥ̅ · ⲁϥϯ ⲡϥ̅ⲟⲩⲟⲓ ⲛ̅ϭⲓ ⲡⲥⲟⲛ 
<ed_line n="34"/>ⲉⲧ ⲙ̅ⲙⲁⲩ ⲁϥⲥⲕⲟⲣⲕⲣ̅ ⲙ̅ ⲡⲱⲛⲉ · ⲁϥⲧⲟϭϥ̅ ⲉ ⲡⲣⲟ 
<ed_page n="5"/>
<ed_line n="1"/>ⲙ̅ ⲡⲕⲁⲧⲁⲅⲓⲟⲛ · ⲛ̅ ⲧⲉⲣ ⲉⲓⲛⲁⲩ ⲉ ⲣⲟϥ ⲁⲓⲣ̅ϣⲡⲏⲏⲣⲉ 
<ed_line n="2"/>ⲉⲙⲁⲧⲉ · 
<ed_line n="3"/>Ⲡⲗⲏⲛ ⲁⲓⲣ̅ ⲡⲙⲉⲉⲩⲉ ⲙ̅ ⲡⲡⲁⲧⲣⲓⲁⲣⲭⲏⲥ · ⲓⲁⲕⲱⲃ ϫⲉ 
<ed_line n="4"/>ⲛ̅ⲧⲟϥ ϩⲱⲱϥ ⲟⲛ ⲙ̅ ⲡⲉⲟⲩⲟⲉⲓϣ ⲛ̅ⲧⲁϥⲡⲱⲧ · ϩⲁ ⲡϩⲟ 
<ed_line n="5"/>ⲛ̅ ⲏ̅ⲥⲁⲩ · ⲡⲉϥⲥⲟⲛ ⲁϥⲃⲱⲕ ⲉ ⲧⲙⲉⲥⲟⲡⲟⲧⲁⲙⲓ̈ⲁ ⲛ̅ 
<ed_line n="6"/>ⲧⲥⲩⲣⲓⲁ ⲁϥⲉⲓ ⲉϫⲙ̅ ⲡⲙⲁ ⲉⲧⲉⲣⲉ ⲛⲉⲥⲟⲟⲩ ⲛ̅ ⲗⲁⲃⲁⲛ 
<ed_line n="7"/>ⲛ̅ ϩⲏⲧϥ̅ · ⲁϥϯ ⲡⲉϥⲟⲩⲟⲓ ⲉ ⲧϣⲱⲧⲉ ⲁϥⲥⲕⲟⲣⲕⲣ̅ ⲡⲱⲛⲉ 
</pb>
<pb xml:id="26b ⲛ̅ⲃ̅"><ed_line n="8"/>ⲉⲧ ϩⲓϫⲛ̅ ⲣⲱⲥ ⲭⲱⲣⲓ̈ⲥ ⲧⲣⲉ ⲣⲱⲙⲉ ϯ ⲧⲟⲟⲧϥ̅ · ⲁϥⲧⲥⲟ 
<ed_line n="9"/>ⲛ̅ ⲛⲉⲥⲟⲟⲩ ⲛ̅ ⲗⲁⲃⲁⲛ ⲁϥⲕⲁⲁⲩ ⲉ ⲃⲟⲗ ⲁⲩⲙⲟⲟⲛⲉ · 
<ed_line n="10"/>ⲧⲟⲧⲉ ⲗⲟⲓⲡⲟⲛ ⲁⲓⲉⲓⲙⲉ ⲉ ⲡⲁⲓ ϫⲉ ϩⲱⲃ ⲛⲓⲙ ⲉⲧ ⲉⲣⲉ 
<ed_line n="11"/>ⲛⲉⲧ ⲟⲩⲁⲁⲃ ⲉⲓⲣⲉ ⲙ̅ⲙⲟⲟⲩ ⲡⲛⲟⲩⲧⲉ ϯ ⲛ̅ⲧⲟⲟⲧⲟⲩ · 
<ed_line n="12"/>ⲡⲉϫⲁⲓ ⲛⲁϥ ϫⲉ ⲡⲁ ⲉⲓⲱⲧ ⲉⲧ ⲟⲩⲁⲁⲃ ⲙⲁⲧⲁⲙⲟⲓ̅ ⲉ 
<ed_line n="13"/>ⲡⲉⲕⲣⲁⲛ ⲉⲧ ⲟⲩⲁⲁⲃ · ϫⲉ ⲁ ⲡϫⲥ̅ ϩⲉⲡ ⲡⲁⲓ ⲉ ⲣⲟⲓ · 
<ed_line n="14"/>ⲛ̅ⲧⲟϥ ⲇⲉ ⲡⲉϫⲁϥ ϫⲉ ⲕⲩⲣⲟⲥ · ⲡⲉ ⲡⲁ ⲣⲁⲛ · ⲁⲛⲟⲕ 
<ed_line n="15"/>ⲡⲉ ⲡⲥⲟⲛ ⲛ̅ ⲑⲉⲟ̅ⲇⲱⲥⲓⲟⲥ ⲡⲣ̅ⲣⲟ · ⲁⲩⲱ ⲛ̅ⲧⲁⲩⲥⲁⲛⲟⲩϣⲧ̅ 
<ed_line n="16"/>ⲙⲛ̅ <note note="sic">ⲁⲣⲅⲁⲇⲓⲟⲥ</note> · ⲙⲛ̅ ⲟⲛⲛⲟⲣⲓⲟⲥ ϩⲓϫⲛ̅ ⲟⲩⲧⲣⲁⲡⲉⲍⲁ 
<ed_line n="17"/>ⲛ̅ ⲟⲩⲱⲧ ⲛⲙ̅ⲙⲁⲩ ⲁⲩⲱ ⲛⲁⲙⲉ · ⲁ ⲱⲛⲛⲱⲣⲓⲟⲥ ϫⲟⲟⲥ 
<ed_line n="18"/>ⲉ ⲣⲟⲓ ⲛ̅ ϩⲁϩ ⲛ̅ ⲥⲟⲡ ϫⲉ ϫⲓⲧ ⲉ ⲧⲉⲣⲏⲙⲟⲥ · ⲛⲙ̅ⲙⲁⲕ 
<ed_line n="19"/>ⲧⲁⲣ̅ ⲙⲟⲛⲟⲭⲟⲥ · ⲁⲛⲟⲕ ⲇⲉ ⲙ̅ⲡ ⲉⲓⲉϣϫⲓⲧϥ̅ ⲇⲉ ϫⲉ 
<ed_line n="20"/>ⲡϣⲏⲣⲉ ⲡⲉ ⲙ̅ ⲡⲣ̅ⲣⲟ ⲡⲉ · ⲛ̅ ⲧⲉⲣ ⲛ̅ⲛⲁⲩ ⲇⲉ ϫⲉ ⲁ 
<ed_line n="21"/>ⲡϫⲓⲛϭⲟⲛⲥ̅ · ⲁϣⲁⲓ ⲁⲛⲣ̅ⲣⲱⲟⲩ ⲡⲁⲣⲁⲛⲟⲙⲉⲓ ⲁⲛⲁⲣ
<ed_line n="22"/>ⲭⲱⲛ ϫⲓ ⲛ̅ ⲛ̅ϩⲏⲕⲉ ⲛ̅ ϭⲟⲛⲥ̅ ⲁ ⲟⲩⲟⲛ ⲛⲓⲙ ⲣⲓⲕⲉ ⲉ 
<ed_line n="23"/>ⲃⲟⲗ ⲁⲩⲧⲁⲕⲟ ⲛⲧⲉⲩϩⲓⲏ ⲙ̅ ⲡ ⲙ̅ⲧⲟ ⲉ ⲃⲟⲗ ⲙ̅ ⲡⲛⲟⲩⲧⲉ 
<ed_line n="24"/>ⲁⲓⲧⲱⲟⲩⲛ ⲁⲓⲕⲁ ⲣⲁⲁⲧ ⲉ ⲃⲟⲗ ⲁⲓⲉⲓ ⲉ ⲡⲉⲓ ϫⲁⲓⲉ ⲁⲓⲟⲩⲱⲛϩ · 
<ed_line n="25"/>ⲛ̅ ϩⲏⲧϥ̅ ⲉ ⲧⲃⲉ ⲡⲁϣⲁⲓ ⲛ̅ ⲛⲁ ⲛⲟⲃⲉ ⲧⲁⲣⲉ ⲡⲛⲟⲩⲧⲉ 
</pb>
<pb xml:id="27a ⲛ̅ⲅ̅"><ed_line n="26"/>ⲕⲁⲁⲩ ⲛⲁⲓ ⲉ ⲃⲟⲗ 
<ed_line n="27"/>Ⲡⲉϫⲁⲓ ⲛⲁϥ ⲁⲛⲟⲕ ⲡⲁⲙⲃⲱ ϫⲉ ⲡⲁ ⲙⲉⲣⲓ̈ⲧ ⲛ̅ ⲉⲓⲱⲧ 
<ed_line n="28"/>ⲉϣⲁⲕϭⲡ̅ ⲣⲱⲙⲉ ⲧⲱⲛ ϩⲛ̅ ⲧⲉⲓ ⲉⲣⲏⲙⲁ · ⲛϥ̅ⲥⲗ̅ⲥⲱⲗⲕ̅ 
<ed_line n="29"/>ϩⲛ̅ ⲛⲉⲕϩⲓⲥⲉ · ⲡⲉϫⲁϥ ⲛⲁⲓ ⲁⲡⲁ ⲕⲩⲣⲟⲥ ϫⲉ ⲡⲓⲥⲧⲉⲩⲉ 
<ed_line n="30"/>ⲛⲁⲓ ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲡⲁ ⲡⲁⲙⲃⲱ · ⲡⲁ ⲛⲟⲩⲧⲉ 
<ed_line n="31"/>ⲁⲩⲱ ⲡⲁ ϫⲥ̅ ⲓⲥ̅ ⲡⲉⲭⲥ̅ ⲡⲉⲧ ϭⲓⲛⲉ ⲙ̅ ⲡⲁ ϣⲓⲛⲉ ϩⲙ̅ 
<ed_line n="32"/>ⲡⲉⲓ ϫⲁⲓⲉ ⲉⲧ ⲉⲓϣⲟⲟⲡ ⲛ̅ ϩⲏⲧϥ̅ ⲙ̅ⲡ ⲉⲓⲛⲁⲩ ⲅⲁⲣ ⲉ 
<ed_line n="33"/>ⲣⲱⲙⲉ ⲉϥⲛⲏⲩ ϣⲁ ⲣⲟⲓ ⲉⲓ ⲙⲏ ⲧⲉⲓ ⲉⲩⲥⲟⲛ ⲙ̅ⲙⲟⲛⲟ
<ed_line n="34"/>ⲭⲟⲥ ⲉϥⲛⲏⲩ ϣⲁ ⲣⲟⲓ ⲉϥⲱϣ ⲉ ⲛⲁⲩ ⲉ ⲡⲁ ϩⲟ ⲁⲩⲱ 
<ed_page n="6"/>
<ed_line n="1"/>ⲙ̅ⲡⲉ ⲡⲉⲓ ⲕⲉⲧ ⲛⲁⲩ ⲉ ⲣⲟⲓ · ⲁⲗⲗⲁ ϩⲓⲧⲛ̅ ⲑⲉ ⲉⲧ ϥ̅ⲙⲏⲛ 
<ed_line n="2"/>ⲉ ⲃⲟⲗ ⲉϥⲛⲏⲩ ϣⲁ ⲣⲟⲓ ⲁⲓϩⲱⲛ ⲉ ⲧⲟⲟⲧϥ̅ ϩⲙ̅ ⲡⲥⲁ ⲛ 
<ed_line n="3"/>ϩⲟⲩⲛ ⲉⲓϫⲱ ⲙ̅ⲙⲟⲥ ϫⲉ ⲁⲗⲟⲕ ⲉⲕϯ ϩⲓⲥⲉ ⲛⲁⲕ · ⲉⲕⲛⲏⲩ 
<ed_line n="4"/>ϣⲁ ⲣⲟⲓ ⲙ̅ⲙⲟⲛ ⲙⲛ̅ϣϭⲟⲙ ⲛ̅ ⲣⲙ̅ ⲛ̅ ⲥⲁⲣⲝ̅ ⲉ ⲛⲁⲩ ⲉ 
<ed_line n="5"/>ⲡⲁ ϩⲟ ⲉⲓ ⲙⲏ ⲧⲉⲓ ⲁⲡⲁ ⲡⲁⲙⲃⲱ · ⲡⲉⲡⲣⲉⲥⲃⲩⲧⲉⲣⲟⲥ ⲛ̅ 
<ed_line n="6"/>ⲧⲕ̅ⲕⲗⲏⲥⲓⲁ ⲛ̅ ϣⲓⲏⲧ ⁛— 
<ed_line n="7"/>Ⲉⲡⲉⲓ ⲇⲏ ⲉⲣⲉ ⲡⲉⲓ ϩⲱⲃ ⲕⲏ ⲉ ϩⲣⲁⲓ ⲉⲩⲟⲓⲕⲟⲛⲟⲙⲓⲁ ⲛ̅ⲧⲉ 
<ed_line n="8"/>ⲡⲛⲟⲩⲧⲉ · ⲧⲉⲛⲟⲩ ⲇⲉ ⲉⲓⲥ ⲡⲁ ⲟⲩⲱϣ ⲁ ⲡⲛⲟⲩⲧⲉ ϫⲟⲕϥ̅ 
<ed_line n="9"/>ⲛⲁⲓ ⲉ ⲃⲟⲗ ⲙ̅ ⲡⲟⲟⲩ · ⲡⲉϫⲁⲓ ⲛⲁϥ ϫⲉ Ⲁⲣⲁ ⲡⲁ ⲥⲟⲛ 
<ed_line n="10"/>ⲟⲩⲛ̅ ⲥⲟⲛ ⲙ̅ ⲡⲉⲕϩⲟⲩⲛ · ⲡⲉϫⲁϥ ⲛⲁⲓ ϫⲉ ⲙⲛ̅ ⲗⲁⲁⲩ 
<ed_line n="11"/>ⲙ̅ ⲡⲁ ϩⲟⲩⲛ ⲛ̅ⲥⲁ ⲡⲕⲁⲕⲉ ⲙⲛ̅ ⲛ̅ⲕⲟⲗⲁⲥⲓⲥ ⲉⲣⲉ ⲛ̅ⲣϥ̅ⲣ̅ 
</pb>
<pb xml:id="27b ⲛ̅ⲇ̅"><ed_line n="12"/>ⲛⲟⲃⲉ ⲛ̅ ϩⲏⲧⲟⲩ · ϩⲙⲟⲟⲥ ⲛⲁⲕ ⲙ̅ ⲡⲉⲓ ⲙⲁ ⲱ̅ ⲡⲁ 
<ed_line n="13"/>ⲥⲟⲛ · ⲙ̅ ⲡⲉⲓ ⲛⲁⲩ · ⲁⲩⲱ ⲕⲛⲁⲛⲁⲩ ⲉ ϩⲉⲛⲛⲟϭ ⲛ̅ 
<ed_line n="14"/>ϣⲡⲏⲣⲉ · ⲛⲉⲧⲉⲩϣⲏ ⲅⲁⲣ ⲛ̅ ⲧⲕⲩⲣⲓⲁⲕⲏ ⲡⲉ ⲡⲉϩⲟⲟⲩ 
<ed_line n="15"/>ⲉⲧ ⲙ̅ⲙⲁⲩ · ϩⲙ̅ ⲡ ⲧⲣⲉ ⲡⲟⲩⲟⲉⲓⲛ ⲇⲉ ⲛ̅ ⲧⲕⲩⲣⲓⲁⲕⲏ 
<ed_line n="16"/>ⲥⲱⲣ ⲉ ⲃⲟⲗ · ⲁⲓⲥⲱⲧⲙ̅ ⲉ ϩⲉⲛϩⲣⲟⲟⲩ ⲉⲩⲱϣ ⲉ ⲃⲟⲗ 
<ed_line n="17"/>ϫⲉ ⲧⲉⲕⲁⲅⲁⲡⲏ ϣⲏⲡ ⲡⲉⲭⲥ̅ ϫⲉ ⲁⲕⲣ̅ ⲡⲛⲁ ⲛⲙ̅ⲙⲁⲛ · 
<ed_line n="18"/>ⲁⲛⲟⲕ ⲇⲉ ⲡⲉϫⲁⲓ ⲛⲁϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲉⲛⲣ̅ 
<ed_line n="19"/>ⲟⲩ · ϩⲓ̈ ⲛⲁⲓ · ⲉⲣⲉ ⲡⲧⲟⲟⲩ ⲛⲁⲥⲱϩⲙ̅ ϩⲁ ⲣⲟⲛ ⁛— 
<ed_line n="20"/>Ⲡⲉϫⲁϥ ⲛⲁⲓ ϫⲉ ⲙ̅ⲡⲣ̅ ⲣ̅ ϩⲟⲧⲉ ⲡⲁ ϣⲏⲣⲉ · ⲛ̅ⲧⲁ ⲡⲛⲟⲩⲧⲉ 
<ed_line n="21"/>ⲉⲓ ⲉ ⲡⲉⲥⲏⲧ ⲉϫⲛ̅ ⲛ̅ⲕⲟⲗⲁⲥⲓⲥ · ⲁϥⲟⲩⲉϩⲥⲁϩⲛⲉ ⲛ̅ ⲛ̅ϯ
<ed_line n="22"/>ⲙⲱⲣⲓⲥⲧⲏⲥ · ⲉⲧ ⲧⲟ ⲉ ⲛⲉⲯⲩⲭⲟⲟⲩⲉ ⲉ ⲧⲣⲉ ⲩϯ ⲁⲛⲁ
<ed_line n="23"/>ⲡⲁⲩⲥⲓⲥ ⲛⲁⲩ ϫⲉ ⲧⲕⲩⲣⲓⲁⲕⲏ ⲧⲉ ⲁⲩⲱ ⲧⲁⲛⲁⲥⲧⲁⲥⲓⲥ 
<ed_line n="24"/>ⲙ̅ ⲡϫⲥ̅ ⲡⲟⲟⲩ · ⲡⲉϫⲁϥ ⲛⲁⲓ ⲟⲛ ϫⲉ ϩⲁⲡⲥ̅ ⲡⲉ ⲉ ⲧⲣⲉ 
<ed_line n="25"/>ⲡⲉⲭⲣⲥ̅ ⲉⲓ ⲉ ⲡⲉⲓ ⲙⲁ ⲙ̅ ⲡⲟⲟⲩ ⲕⲁⲧⲁ ⲧⲉϥⲥⲩⲛⲏⲑⲓⲁ · 
<ed_line n="26"/>ⲧⲁⲁⲥⲡⲁⲍⲉ ⲙ̅ⲙⲟϥ ⲛ̅ ⲧⲁⲡⲣⲟ ϩⲓ ⲧⲁⲡⲣⲟ · ⲉⲧⲉⲓ ⲇⲉ 
<ed_line n="27"/>ⲉϥϫⲱ ⲛ̅ ⲛⲁⲓ̈ ⲉⲓⲥ ⲡⲉⲭⲥ̅ ⲁϥⲟⲩⲱⲛ ⲙ̅ ⲡⲣⲟ ⲙ̅ ⲡⲕⲁⲧⲁ
<ed_line n="28"/>ⲅⲓⲟⲛ · ⲁϥⲉⲓ ⲉ ϩⲟⲩⲛ · ⲁⲩⲱ ⲛ̅ⲧⲉⲩⲛⲟⲩ ⲁ ⲡⲣⲟ ⲟⲩⲱⲛ 
</pb>
<pb xml:id="28a ⲛ̅ⲉ̅"><ed_line n="29"/>ⲙⲁⲩⲁⲁϥ ⁛ ⲁⲩⲱ ⲛ ⲧⲉⲣ ϥ̅ⲉⲓ ⲉ ϩⲟⲩⲛ ⲡⲓⲥⲧⲉⲩⲉ ⲛⲁⲓ̈ 
<ed_line n="30"/>ⲛⲁ ⲥⲛⲏⲩ ⲁⲩⲱ ⲛⲁ ⲉⲓⲟⲟⲧⲉ · ⲁⲛⲟⲕ ⲡⲁⲙⲃⲱ ⲡⲉⲓ ⲉⲗⲁ
<ed_line n="31"/>ⲭⲉⲓⲥⲧⲟⲥ ⲁⲓⲛⲁⲩ ⲉ ⲡⲉⲭⲥ̅ ⲉ ⲁϥϯ ⲙ̅ ⲡⲉϥⲟⲩⲟⲓ ⲉ ϩⲟⲩⲛ 
<ed_line n="32"/>ⲉ ⲡⲥⲟⲛ ⲉⲧ ⲙ̅ⲙⲁⲩ ⲁϥⲁⲥⲡⲁⲍⲉ ⲙ̅ⲙⲟϥ ⲛ̅ ⲧⲁⲡⲣⲟ ϩⲓ 
<ed_line n="33"/>ⲧⲁⲡⲣⲟ · ⲛ̅ⲑⲉ ⲛ̅ ⲟⲩⲥⲟⲛ ⲛ̅ⲧⲁϥⲉⲓ ϩⲓ ⲡϣⲙ̅ⲙⲟ · ⲁϥⲁ
<ed_line n="34"/>ⲡⲁⲛⲧⲁ ⲉ ⲡⲉϥϣⲃⲏⲣ · ⲁⲛⲟⲕ ⲇⲉ ⲡⲁⲙⲃⲱ ⲡⲉⲓ ⲉⲗⲁⲭ 
<ed_page n="7"/>
<ed_line n="1"/>ⲙ̅ⲡ ⲉⲓⲣ̅ ⲡⲙ̅ⲡϣⲁ ⲉ ⲧⲣ̅ϥ̅ⲁⲥⲡⲁⲍⲉ ⲙ̅ⲙⲟⲓ ⲙ̅ ⲡⲛⲁⲩ ⲉⲧ 
<ed_line n="2"/>ⲙ̅ⲙⲁⲩ ⲁⲗⲗⲁ ⲁϥⲉⲓ ⲉ ⲃⲟⲗ ϩⲓ ⲧⲟⲟⲧⲛ̅ ⲙ̅ⲡ ⲉⲛⲉⲓⲙⲉ · 
<ed_line n="3"/>ϫⲉ ⲛ̅ⲧⲁϥⲃⲱⲕ ⲉ ⲧⲱⲛ · ⲁⲛⲟⲕ ⲇⲉ ⲛⲉⲓ̈ⲙⲉⲉⲩⲉ ϫⲉ 
<ed_line n="4"/>ⲟⲩⲥⲟⲛ ⲙ̅ⲙⲟⲛⲟⲭⲟⲥ ⲡⲉ · ⲡⲉϫⲁⲓ̈ ⲛⲁϥ ϫⲉ ⲡⲁ ⲙⲉⲣⲓⲧ 
<ed_line n="5"/>ⲛ̅ ⲉⲓⲱⲧ ⲙⲏ ⲙ̅ⲡ ⲉⲕϫⲟⲟⲥ ⲛⲁⲓ ϫⲉ ⲙ̅ ⲡⲉⲓ ⲛⲁⲩ ⲉ ⲣⲙ̅ 
<ed_line n="6"/>ⲛ̅ ⲥⲁⲣⲝ̅ · ⲉϥⲛⲏⲩ ϣⲁ ⲣⲟⲓ ⲉ ⲡⲉⲓ ⲙⲁ · ⲛ̅ⲥⲁⲃⲗ̅ⲗⲁⲕ 
<ed_line n="7"/>ⲙ̅ⲙⲁⲧⲉ 
<ed_line n="8"/>Ⲡⲗⲏⲛ ⲙⲁⲧⲁⲙⲟⲓ ϫⲉ ⲛⲓⲙ ⲡⲉ ⲡⲉⲓ ⲥⲟⲛ ⲙ̅ⲙⲟⲛⲟⲭⲟⲥ · 
<ed_line n="9"/>ⲛ̅ⲧⲁϥⲉⲓ ⲉ ϩⲟⲩⲛ ⲁϥⲁⲥⲡⲁⲍⲉ ⲙ̅ⲙⲟⲕ ⲙ̅ⲡ ⲉⲓⲙ̅ⲡϣⲁ 
<ed_line n="10"/>ⲁⲛⲟⲕ ⲉ ⲧⲣϥ̅ⲁⲥⲡⲁⲍⲉ ⲙ̅ⲙⲟⲓ · ⲡⲉϫⲁϥ ⲛⲁⲓ ϫⲉ ⲙ̅ⲡⲉ 
<ed_line n="11"/>ⲕⲥⲟⲩⲱⲛϥ̅ · ⲡⲉϫⲁⲓ ⲛⲁϥ ϫⲉ ⲙ̅ⲡⲉ ⲡⲁ ⲉⲓⲱⲧ ⲉⲓⲛⲁⲥⲟⲩ
</pb>
<pb xml:id="28b ⲛ̅ⲋ̅"><ed_line n="12"/>ⲱⲛϥ̅ ⲛ̅ ⲁϣ ⲛ̅ ϩⲉ · ⲡⲉϫⲁϥ ⲛⲁⲓ ϫⲉ ⲡⲁⲓ ⲡⲉ ⲡϫⲥ̅ ⲛ̅ ⲛⲁ 
<ed_line n="13"/>ⲧⲡⲉ ⲙⲛ̅ ⲛⲁ ⲡⲕⲁϩ · ⲡⲁⲓ̈ ⲡⲉ ⲡϣⲏⲣⲉ ⲙ̅ ⲙⲁⲣⲓⲁ ⲛ̅ ⲧⲡⲁⲣ
<ed_line n="14"/>ⲑⲉⲛⲟⲥ ⲉⲧ ⲟⲩⲁⲁⲃ · ⲡⲁⲓ ⲡⲉⲧ ⲙⲟⲩϩ ⲛ̅ ⲧⲉⲣⲏⲙⲟ̅ ⲉⲧ ϣⲟⲟⲡ 
<ed_line n="15"/>ⲙⲛ̅ ⲟⲩⲟⲛ ⲛⲓⲙ ⲉⲧ ⲛⲁⲉⲡⲉⲓⲕⲁⲗⲉⲓ ⲙ̅ⲙⲟϥ · ⲡⲉϫⲁϥ ⲛⲁⲓ 
<ed_line n="16"/>ⲟⲛ ϫⲉ ⲁⲩⲛⲟϭ ⲙ̅ ⲡⲣⲟⲫⲏⲧⲏⲥ ⲁⲩⲱ ⲛ ⲁⲣⲭⲏⲙⲁⲛⲇⲣⲓ
<ed_line n="17"/>ⲧⲏⲥ ⲙ̅ⲧⲟⲛ ⲙ̅ⲙⲟϥ ⲙ̅ ⲡⲟⲟⲩ ⲉⲧⲉ ⲁⲡⲁ ϣⲉⲛⲟⲩⲧⲉ ⲡⲉ
<ed_line n="18"/>ⲡⲣⲉⲥⲃⲩⲧⲉⲣⲟⲥ · ⲟⲛⲧⲱⲥ ⲁ ⲡⲕⲟⲥⲙⲟⲥ ⲧⲏⲣϥ̅ ⲧⲓⲟⲥⲉ ⲙ̅ 
<ed_line n="19"/>ⲡⲟⲟⲩ ⲛ̅ ⲟⲩⲛⲟϭ ⲛ̅ ⲣⲉϥϯⲥⲃⲱ ⲛⲉ ⲥⲟⲩ ⲥⲁϣϥ̅ ⲅⲁⲣ ⲛ̅ 
<ed_line n="20"/>ⲉⲡⲏⲫ ⲡⲉ ⲡⲉϩⲟⲟⲩ ⲉⲧ ⲙ̅ⲙⲁⲩ · ⲡⲉϫⲁϥ ⲟⲛ ⲛⲁⲓ ϫⲉ ⲡⲁⲓ 
<ed_line n="21"/>ⲡⲉ ⲡⲣⲱⲙⲉ ⲙ̅ⲡⲉ ϥⲛ̅ⲕⲟⲧⲕ̅ ⲟⲩⲇⲉ ⲙ̅ⲡⲉ ϥⲱⲃϣ̅ ⲟⲩⲇⲉ 
<ed_line n="22"/>ⲙ̅ⲡⲉ ϥϫⲓ ⲣⲉⲕⲣⲓⲕⲉ ϣⲁⲛⲧⲉ ϥϭⲛ̅ ⲟⲩⲙⲁ ⲙ̅ ⲡϫⲥ̅ 
<ed_line n="23"/>ⲟⲩⲙⲁ ⲛ̅ ϣⲱⲡⲉ ⲙ̅ ⲡⲛⲟⲩⲧⲉ ⲛ̅ ⲓⲁⲕⲱⲃ ⲡⲉϥⲃⲟⲏⲑⲟⲥ · 
<ed_line n="24"/>ⲟⲛⲧⲱⲥ ⲡⲁⲓ ⲙⲓϣⲉ ⲕⲁⲗⲱⲥ ⲁϥϫⲣⲟ ⲉ ⲡⲇⲓⲁⲃⲟⲗⲟⲥ 
<ed_line n="25"/>ϩⲙ̅ ⲡⲕⲟⲥⲙⲟⲥ ⲁϥⲃⲱⲕ ⲉ ⲣⲁⲧϥ̅ ⲙ̅ ⲡⲉϥϫⲥ̅ ⲉϥⲟ ⲛ̅ 
<ed_line n="26"/>ⲧⲉⲗⲓⲟⲥ ϩⲛ̅ ⲧⲙⲛ̅ⲧⲉⲣⲟ · ⲛ̅ ⲙ̅ ⲡⲏⲩⲉ · ⲉⲣⲉ ⲛϥ̅ⲥⲙⲟⲩ 
<ed_line n="27"/>ⲙⲛ̅ ⲛϥ̅ϣⲗⲏⲗ · ⲛⲁϣⲱⲡⲉ ⲛⲙ̅ⲙⲁⲛ ϩⲁⲙⲏⲛ · 
<ed_line n="28"/>Ⲡⲉϫⲁϥ ⲛⲁⲓ ⲟⲛ ϫⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲡⲁⲙⲃⲱ · 
<ed_line n="29"/>ϯϣⲱⲛⲉ ⲙ̅ ⲡⲟⲟⲩ ⲁⲣⲓ ⲧⲁⲅⲁⲡⲏ ⲛⲅ̅ ϣⲗⲏⲗ ϩⲁ ⲣⲟⲓ 
<ed_line n="30"/>ϣⲁⲛ ϯⲡⲁⲣⲁⲅⲉ · ⲛ̅ ⲧⲉ ϩⲓⲏ ⲛ̅ ϩⲟⲧⲉ ϩⲓ ⲥⲧⲱⲧ · Ⲡⲉϫⲁⲓ 
<ed_line n="31"/>ⲛⲁϥ · ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲉⲓⲉ ⲕⲣ̅ · ϩⲟⲧⲉ ϩⲱⲱⲕ 
</pb>
<pb xml:id="29a ⲛ̅ⲍ̅"><ed_line n="32"/>ⲙⲛ̅ⲛ̅ⲥⲁ ϯⲁϣⲏ ⲛ̅ ⲁⲥⲕⲏⲥⲓⲥ ⲛ̅ⲧⲁⲕϥⲓ ϩⲁ ⲣⲟⲟⲩ ϩⲙ̅ 
<ed_line n="33"/>ⲡⲕⲟⲥⲙⲟⲥ · ⲡⲉϫⲁϥ ⲛⲁⲓ ϫⲉ ⲛ̅ ⲁⲥⲕⲏⲥⲓⲥ ⲙⲉⲛ ⲡⲣⲟⲥ 
<ed_line n="34"/>ⲑⲉ ⲛ̅ⲧⲁ ⲡⲛⲟⲩⲧⲉ ⲧⲟϣⲥ̅ ⲛⲁⲓ ⲁⲓⲣ̅ ϩⲉⲛⲕⲟⲩⲓ · ⲁⲗⲗⲁ 
<ed_page n="8"/>
<ed_line n="1"/>ⲉ ⲧⲃⲉ ⲟⲩ ⲛ̅ⲧⲛ̅ⲛⲁⲣ̅ ϩⲟⲧⲉ ⲁⲛ ϩⲓⲧⲛ̅ ⲧϭⲓⲛⲥⲩⲙⲁⲛⲉ ⲛⲁⲛ 
<ed_line n="2"/>ϩⲓⲧⲛ̅ ϩⲁϩ ⲙ̅ ⲙⲛⲧ̅ⲣⲉ ϫⲉ ⲟⲩⲛ̅ ⲟⲩⲉⲓⲉⲣⲟ ⲛ̅ ⲕⲱϩⲧ̅ ⲛ̅ⲥⲱⲕ 
<ed_line n="3"/>ϩⲓ ϩⲏ ⲙ̅ ⲡⲉⲕⲣⲓⲧⲏⲥ · Ⲁⲩⲱ ⲡⲉⲓⲉⲣⲟ ⲉⲧ ⲙ̅ⲙⲁⲩ ϣⲁⲣⲉ 
<ed_line n="4"/>ⲟⲩⲟⲛ ⲛⲓⲙ ϫⲡⲉ ⲡⲉⲣⲁ ⲙ̅ⲙⲟϥ · ⲉⲓⲧⲉ ⲇⲓⲕⲁⲓⲟⲥ · ⲉⲓⲧⲉ 
<ed_line n="5"/>ⲣⲉϥⲣ̅ⲛⲟⲃⲉ · ⲡⲉⲧ ⲉϣϣⲉ ⲡⲉ ⲉ ⲧⲣⲉ ⲕϣⲗⲏⲗ ϩⲁ ⲣⲟⲓ 
<ed_line n="6"/>ϣⲁⲛ ϯⲡⲁⲣⲁⲅⲉ ⲛ̅ ⲧⲉϩⲓⲏ ⲉⲧ ϩⲁ ϩⲟⲧⲉ ⲉⲧ ⲙ̅ⲙⲁⲩ · 
<ed_line n="7"/>ϥϫⲱ ⲟⲛ ⲙ̅ⲙⲟⲥ ϫⲉ ⲕⲁⲛ ⲟⲩϩⲟⲟⲩ ⲛ̅ ⲟⲩⲱⲧ ⲡⲉ ⲡⲁϩⲉ 
<ed_line n="8"/>ⲙ̅ ⲡⲣⲱⲙⲉ ϩⲓϫⲙ̅ ⲡⲕⲁϩ · ⲛϥ̅ⲟⲩⲁⲁⲃ ⲁⲛ ⲉ ⲛⲟⲃⲉ · 
<ed_line n="9"/>ⲁⲩⲱ ⲟⲛ ϫⲉ ⲥⲁⲣⲝ̅ ⲛⲓⲙ ⲥⲉⲛⲁϫⲟⲕⲣⲟⲩ ϩⲛ̅ ⲟⲩⲥⲁⲧⲉ · 
<ed_line n="10"/>Ⲁⲥϣⲱⲡⲉ ⲇⲉ ⲛ̅ ϫⲡ̅ Ϣⲟⲙⲧⲉ ⲛ̅ⲥⲟⲩ ϣⲙⲟⲩⲛ ⲛ̅ ⲉⲡⲏⲫ · 
<ed_line n="11"/>ⲁϥϣⲱⲛⲉ ⲉ ⲡⲉϩⲟⲩⲟ · ⲡⲉϫⲁϥ ⲛⲁⲓ ϫⲉ ϯϣⲓⲛⲉ ⲉ ⲣⲟⲕ 
<ed_line n="12"/>ϩⲙ̅ ⲡϫⲥ̅ · ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲩⲱ ⲛ̅ ϯϩⲉ ⲁϥϣⲗⲏⲗ 
<ed_line n="13"/>ⲁϥϫⲱ ⲙ̅ ⲡⲉϣⲗⲏⲗ ⲙ̅ ⲡⲉⲩⲁⲅⲅⲉⲗⲓⲟⲛ ⲁϥⲟⲩⲱⲛ ⲛ̅ 
<ed_line n="14"/>ⲣⲱϥ ⲁϥϯ ⲙ̅ ⲡⲉϥⲡⲛⲁ̅ · ⲛ̅ⲑⲉ ⲛ̅ ⲟⲩⲁ ⲉϥⲛⲁⲛⲕⲟⲧⲕ̅ ϩⲛ̅ 
<ed_line n="15"/>ⲟⲩϩⲓⲛⲏⲃ · ⲁⲛⲟⲕ ⲇⲉ ⲁⲓϩⲙⲟⲟⲥ ⲁⲓϭⲱ ⲉⲓⲣⲓⲙⲉ ⲉ ϩⲣⲁⲓ 
<ed_line n="16"/>ⲉ ϫⲱϥ ⲛ̅ ϩⲟⲥⲟⲛ ⲉⲓⲣⲓⲙⲉ ⲉ ϩⲣⲁⲓ ⲉ ϫⲱϥ · ⲉⲓⲥ ⲡⲉⲭⲥ̅ 
<ed_line n="17"/>ⲁϥⲟⲩⲱⲛ ⲙ̅ ⲡⲣⲟ ⲙ̅ ⲡⲕⲁⲧⲁⲅⲓⲱⲛ ⲁϥⲉⲓ ⲉ ϩⲟⲩⲛ 
</pb>
<pb xml:id="29b ⲛ̅ⲏ̅"><ed_line n="18"/>ⲁϥⲁϩⲉ ⲣⲁⲧϥ̅ ⲉϫⲙ̅ ⲡⲥⲱⲙⲁ ⲙ̅ ⲡⲙⲁⲕⲁⲣⲓⲟⲥ ⲁⲡⲁ 
<ed_line n="19"/>ⲕⲩⲣⲟⲥ ⲁϥⲣⲓⲙⲉ ⲉ ϩⲣⲁⲓ ⲉ ϫⲱϥ · ⲁⲛⲟⲕ ⲇⲉ ⲁⲓⲣⲓⲙⲉ 
<ed_line n="20"/>ⲉ ϩⲣⲁⲓ ⲉ ϫⲱϥ · ⲁⲓⲛⲁⲩ ⲛ̅ ⲣⲙ̅ⲉⲓⲟⲟⲩⲉ ⲙ̅ ⲡⲉⲭⲥ̅ 
<ed_line n="21"/>ⲛ̅ⲧⲁⲩⲉⲓ ⲉϫⲙ̅ ⲡⲥⲱⲙⲁ ⲙ̅ ⲡⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ · 
<ed_line n="22"/>ⲁϥⲕⲟⲧϥ̅ ⲟⲛ ⲉ ⲣⲟⲓ ⲛ̅ϭⲓ ⲡⲉⲭⲥ̅ ϫⲉ ⲁⲛⲁⲭⲱⲣⲉⲓ <note note="sic">ⲛⲁⲕ</note> 
<ed_line n="23"/>ⲛ̅ ⲥⲁ ⲃⲟⲗ ⲙ̅ ⲡⲣⲟ ⲙ̅ ⲡⲕⲁⲧⲁⲅⲓⲟⲛ · 
<ed_line n="24"/>Ⲛ̅ ⲧⲉⲣⲉ <note note="sic">ⲓⲣ̅</note> ⲡⲉϥⲃⲟⲗ Ⲇⲉ ⲁⲓⲛⲁⲩ ⲉⲩⲙⲏⲏϣⲉ ⲛ̅ ⲁⲅⲅⲉⲗⲟⲥ 
<ed_line n="25"/>ϩⲓ ⲁⲣⲭⲁⲅⲅⲉⲗⲟⲥ ⲙⲛ̅ ⲛⲁⲡⲟⲥⲧⲟⲗⲟⲥ ⲙⲛ̅ ⲛ̅ⲇⲓⲕⲁⲓⲟⲥ 
<ed_line n="26"/>ⲧⲏⲣⲟⲩ ⲉⲩⲥⲟⲟϩ ⲧⲏⲣⲟⲩ ⲉⲩⲁϩⲉ ⲣⲁⲧⲟⲩ · ⲁ ⲟⲩⲁ ⲛ̅ 
<ed_line n="27"/>ϩⲏⲧⲟⲩ · ⲙⲟⲟϣⲉ ⲉ ⲣⲟⲓ ⲉⲩϭⲁⲗⲟⲩⲃⲟⲥ ⲡⲉ · ⲡⲉϫⲁϥ 
<ed_line n="28"/>ⲛⲁⲓ ϫⲉ ⲁⲕⲥⲟⲩⲱⲛⲧ̅ ϫⲉ ⲁⲛⲅ̅ ⲛⲓⲙ · ⲡⲉϫⲁⲓ ⲛⲁϥ ϫⲉ 
<ed_line n="29"/>ⲙ̅ⲡⲉ ⲡⲁ ϫⲥ̅ · ⲡⲉϫⲁϥ ⲛⲁⲓ ϫⲉ ⲥⲱⲧⲙ̅ ⲛ̅ⲧⲁⲧⲁⲙⲟⲕ · 
<ed_line n="30"/>ⲁⲛⲟⲕ ⲕⲏⲫⲁ ⲡⲉ ⲛⲧⲁⲩϯ ⲣⲁⲛϥ̅ ϫⲉ ⲡⲉⲧⲣⲟⲥ · ⲁⲛⲟⲕ 
<ed_line n="31"/>ⲡⲉ ⲛⲧⲁ ⲡⲉⲭⲥ̅ ϫⲟⲟⲥ ⲉ ⲣⲟⲓ ϩⲙ̅ ⲡⲉⲩⲁⲅⲅⲉⲗⲓⲟⲛ ϫⲉ 
<ed_line n="32"/>ⲃⲁⲣ ⲓⲱⲛⲁ ⲉⲧⲉ ⲡⲁⲓ ⲡⲉ ⲡϣⲏⲣⲉ ⲛ̅ ⲧⲉϭⲣⲟⲙⲡⲉ · ⲛ̅ⲧⲁ 
<ed_line n="33"/>ⲡⲙⲁⲕⲁⲣⲓⲟⲥ ⲁⲡⲁ ϣⲉⲛⲟⲩⲧⲉ ⲙ̅ⲧⲟⲛ ⲙ̅ⲙⲟϥ ⲛ̅ⲥⲁϥ · 
<ed_line n="34"/>ⲁϥϫⲓ ⲛ̅ ⲧⲉⲯⲩⲭⲏ ⲙ̅ ⲡⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ ⲙⲛ̅ 
<ed_page n="9"/>
<ed_line n="1"/>ⲁⲡⲁ ϣⲉⲛⲟⲩⲧⲉ ⲡⲁⲣⲭⲏⲙⲁⲛⲇⲣⲓⲧⲏⲥ ⲉⲛⲧⲟⲡⲟⲥ ⲛ̅ 
<ed_line n="2"/>ⲧⲁⲛⲁⲡⲁⲩⲥⲓⲥ · ⲛ̅ⲑⲉ ⲉⲧ ⲥⲏϩ ϫⲉ ⲟⲩⲛ̅ ϩⲁϩ ⲙ̅ ⲙⲁ ⲛ̅ 
</pb>
<pb xml:id="30a ⲛ̅ⲑ̅"><ed_line n="3"/>ϣⲱⲡⲉ · ϩⲙ̅ ⲡⲏⲓ̈ ⲙ̅ ⲡⲁ ⲉⲓⲱⲧ · ⲉⲣⲉ ⲛⲉⲩⲥⲙⲟⲧ ⲉⲧ 
<ed_line n="4"/>ⲟⲩⲁⲁⲃ ⲛⲁϣⲱⲡⲉ ⲛⲙ̅ⲙⲁⲛ ϩⲁⲙⲏⲛ ⁛— 
<ed_line n="5"/>Ⲙⲛ̅ⲛ̅ⲥⲁ ⲛⲁⲓ ⲁⲓⲁⲡⲟⲣⲉⲓ ϩⲣⲁⲓ ⲛ̅ ϩⲏⲧ ϫⲉ ⲉⲓⲛⲁⲣ̅ ⲡⲥⲱⲙⲁ 
<ed_line n="6"/>ⲙ̅ ⲡⲙⲁⲕⲁⲣⲓⲟⲥ ⲛ̅ ⲁϣ ⲛ̅ ϩⲉ · ⲏ̅ ⲉⲓⲛⲁϭⲛ̅ⲕⲁⲓⲥⲉ · ⲧⲱⲛ 
<ed_line n="7"/>ⲛ̅ⲧⲁϯ ⲉ ⲣⲟϥ · ⲁ ⲡⲥ̅ⲏ̅ⲣ̅ ⲉⲓ ⲉ ⲃⲟⲗ ϩⲙ̅ ⲡⲣⲟ ⲙ̅ 
<ed_line n="8"/>ⲡⲕⲁⲧⲁⲅⲓⲟⲛ ⲁϥϣⲧⲁⲙ ⲙ̅ ⲡⲣⲟ · ⲁ ⲡⲥ̅ⲏ̅ⲣ̅ ϫⲉ ⲧⲟⲟⲧϥ̅ 
<ed_line n="9"/>ⲉ ⲃⲟⲗ ⲉϫⲙ̅ ⲡⲣⲟ ⲙ̅ ⲡⲕⲁⲧⲁⲅⲓⲟⲛ · ⲁϥⲥⲱϩⲙ̅ · ⲉϫⲙ̅ 
<ed_line n="10"/>ⲡⲥⲱⲙⲁ ⲙ̅ ⲡⲙⲁⲕⲁⲣⲓⲟⲥ · ⲁϥϣⲱⲡⲉ ⲛⲁϥ ⲙ̅ ⲙⲁ ⲛ̅ 
<ed_line n="11"/>ⲥⲕⲉⲡⲁⲍⲉ ϣⲁ ⲡⲉϩⲟⲟⲩ ⲙ̅ ⲡϩⲁⲡ ⲙ̅ ⲙⲉ · ⲁ ⲡⲥ̅ⲏ̅ⲣ̅ 
<ed_line n="12"/>ⲃⲱⲕ ⲉ ϩⲣⲁⲓ ⲉ ⲧⲡⲉ ⲙⲛ̅ ⲛϥ̅ⲁⲅⲅⲉⲗⲟⲥ · ⲁⲛⲟⲕ ⲇⲉ 
<ed_line n="13"/>ⲁⲓⲙⲟⲟϣⲉ · ⲁⲓⲉⲓ ⲉ ⲃⲟⲗ ϣⲁ ⲛⲉⲥⲛⲏⲩ ⲁⲡⲁ ⲡⲁⲙⲟⲩⲛ · 
<ed_line n="14"/>ⲙⲛ̅ ⲁⲡⲁ ϩⲓⲉⲣⲁⲝ · ⲁⲓϫⲱ ⲉ ⲣⲟⲟⲩ · ⲛ̅ ⲛⲉ ⲛⲧⲁⲓⲛⲁⲩ 
<ed_line n="15"/>ⲉ ⲣⲟⲟⲩ ⲁⲩϯⲉⲟⲟⲩ ⲙ̅ ⲡⲛⲟⲩⲧⲉ · ⲁⲛⲟⲕ ⲇⲉ ⲁⲓϭⲱ ϩⲁ 
<ed_line n="16"/>ϩⲧⲏⲩ ⲛ̅ ϩⲉⲛⲕⲟⲩⲓ ⲛ̅ϩⲟⲟⲩ · 
<ed_line n="17"/>Ⲙⲛ̅ⲛ̅ⲥⲁ ⲛⲁⲓ ⲁⲓⲃⲱⲕ ⲉ ⲡⲁ ⲙⲟⲛⲁⲥⲧⲏⲣⲓⲟⲛ ϩⲛ̅ ϣⲓⲏⲧ 
<ed_line n="18"/>ⲁⲓⲥϩⲁⲓ ⲙ̅ ⲡⲃⲓⲟⲥ ⲙ̅ ⲡⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ · 
<ed_line n="19"/>ⲁⲓⲕⲁⲁϥ ϩⲛ̅ ⲧⲕ̅ⲕⲗⲏⲥⲓⲁ ⲛ̅ ϣⲓⲏⲧ · ⲉⲩϩⲏⲩ ⲙⲛ̅ ⲟⲩ
<ed_line n="20"/>ⲥⲟⲗⲥⲗ̅ ⲛ̅ ⲛⲉⲧ ⲛⲁⲥⲱⲧⲙ̅ ⲉ ⲣⲟϥ · ⲉⲩⲉⲟⲟⲩ ⲛ̅ ⲧⲉⲧⲣⲓⲁⲥ 
<ed_line n="21"/>ⲉⲧ ⲟⲩⲁⲁⲃ ⲡⲓⲱⲧ · ⲙⲛ̅ ⲡϣⲏⲣⲉ · ⲙⲛ̅ ⲡⲉⲡⲛⲁ̅ ⲉⲧ ⲟⲩⲁⲁⲃ 
<ed_line n="22"/>ϣⲁ ⲉⲛⲉϩ ⲛ̅ ⲉⲛⲉϩ ϩⲁⲙⲏⲛ ⁛—:— 
<ed_line n="23"/>
<ed_line n="24"/>ⲍ̅ ◈ ⲍ̅ ◈ ⲍ ◈ ⲍ̅ ◈ ⲍ̅ 
</pb>